# -*- mode: mandoku-view; -*-
#+TITLE: 集古錄
#+DATE: 2015-08-24 22:54:08.237680
#+PROPERTY: ID KR2n0012
#+PROPERTY: BASEEDITION WYG    
#+PROPERTY: JUAN 卷二
<pb:KR2n0012_WYG_002-1a>¶
欽定四庫全書¶
　集古録卷二¶
　　　　　　　　　　　　宋　歐陽修　撰¶
　　後漢堯母碑(歲月見本文/)¶
右漢堯母碑漢建寧五年造其文畧曰堯母慶都感赤¶
龍而生堯遂以侯伯恢踐帝(下有/闕)慶都僊没葢葬于兹¶
欲人莫知名曰靈臺上立黄屋堯所奉祠三代改易荒¶
廢不修漢受濡期興滅繼絶如堯為之遂遭亡新禮祠¶
<pb:KR2n0012_WYG_002-1b>¶
絶矣故廷尉(姓名磨滅/不可讀矣)深惟大漢堯之苗胄當修堯祠¶
追逺復舊前後奏上帝納其謀歲以春秋奉大牢祠時¶
濟隂太守魏郡審晃成陽令博陵管遵各遣大掾輔助¶
(闕一/字)君經之營之不日成之此其大槩也按皇覽云堯¶
家在濟隂成陽吕氏春秋云堯葬榖林皇甫謐云榖林¶
即成陽然自史記地志及水經諸書無堯母葬處惟見¶
於此碑葢亦葬成陽也而諸書俗本多為城陽獨此碑¶
為成陽當以碑為正碑後列當時人名氏又云審晃字¶
<pb:KR2n0012_WYG_002-2a>¶
元讓管遵字君臺又云漢受濡期莫曉其義也(右集本/)¶
　　後漢堯祠碑(歲月見本文/)¶
右漢堯祠碑在濟隂碑云帝堯者葢昔世之聖王也又¶
曰聖漢龍興纂堯之緒祠以上犧至於王莽絶漢之業¶
而壇場夷替屏攝(眞蹟/作欇)無位大抵文字磨滅字雖可見¶
而不復成文其後有云李樹連理生於堯祠太守河南¶
張寵到官始初出錢二千敬致禮祠其餘不能(一作/可)讀¶
也碑後有年月葢熹平四年建也治平元年五月晦日¶
<pb:KR2n0012_WYG_002-2b>¶
書(眞蹟/)¶
　　後漢堯祠祈雨碑(歲月見本文/)¶
右漢堯祠祈雨碑首尾殘滅其僅可識者有云股肱賢¶
良廣祈多福䖍䖍夙夜又云常以甲子日詔太常陳上¶
古之禮舞先王之樂又云延熹十年仲春二月陽氣侵¶
隂又云享祀羣神仰瞻雲漢又曰嘉㴻優霑利茂萬物¶
又云孟府君知堯精靈與天通神修治大殿以此知為¶
祈雨於堯祠也堯祠在漢濟隂郡孟府君者當是濟隂¶
<pb:KR2n0012_WYG_002-3a>¶
郡太守也其餘隷字完者頗多亦往往成句但斷續不¶
可次序爾(右集本/)¶
　　後漢老子銘(歲月見本文/)¶
右漢老子銘按桓帝本紀云延熹八年正月遣中常侍¶
左悺之苦縣祠老子至十一月又遣中常侍管霸祠之¶
而此碑云八月夢見老子而祠之世言碑銘蔡邕作今¶
檢邕集無此文皆不可知也(右眞蹟/)¶
　　後漢魯相置孔子廟卒史碑(歲月見本文/)¶
<pb:KR2n0012_WYG_002-3b>¶
右漢魯相置孔子廟卒史碑云司徒臣雄司空臣戒稽¶
首言魯前相瑛書言詔書崇聖道孔子作春秋制孝經¶
演易繫辭經緯天地故特立廟褒成侯四時來祠事已¶
即去廟有禮器無常人掌領請置百石卒史一人典主¶
守廟謹問太常祠曹掾馮牟史郭𤣥辭對故事辟雍祠¶
先聖太宰太祝各一人備爵太常丞監祠河南尹給牛¶
羊豕大司農給米臣愚以為如瑛言可許臣雄臣戒愚¶
戇誠惶誠恐頓首頓首死罪死罪臣稽首以聞制曰可¶
<pb:KR2n0012_WYG_002-4a>¶
按漢書元嘉元年呉雄為司徒二年趙戒為司空即此¶
云臣雄臣戒是也魯相瑛者據碑言姓乙字仲卿漢碑¶
在者多磨滅此幸完可讀録之以見漢制三公奏事如¶
此與羣臣上尚書者小異也又見漢祠孔子其禮如此¶
治平元年六月二十日書(右與蹟/)¶
　　後漢修孔子廟器碑(一作缺歳月見本文/表)¶
右漢(一有/朝字)韓明府修孔子廟器碑云永壽二年青龍(二/字)¶
(一作/歲)在涒灘霜月之靈皇極之日永壽桓帝年號也按¶
<pb:KR2n0012_WYG_002-4b>¶
爾雅云歲在申曰涒灘桓帝永興三年正月戊申大赦¶
改元永壽明年(一有歲/次二字)丙申曰歲在涒灘是矣云霜月¶
之靈皇極之日莫曉其義疑是九月五日前漢文章之¶
盛庶幾三代之純深自建武以後頓爾衰薄崔蔡之徒¶
擅名當世然其筆力辭氣非出自然與夫楊馬之言醇¶
醨異味矣及其末也不勝其弊霜月皇極是何等語韓¶
明府者名勑字叔節前世見於史傳未有名勑者豈自¶
余學之不博乎春秋左氏傳載古人命名之説不以為¶
<pb:KR2n0012_WYG_002-5a>¶
名者頗多故以勑為名者少也治平元年二月晦日書¶
(右眞蹟/)¶
　　後漢魯相晨孔子廟碑(歲月見本文/)¶
右漢魯相上尚書章其畧云建寧二年三月癸夘朔七¶
日己酉魯相臣晨長史臣謙頓首死罪上尚書臣晨頓¶
首頓首死罪死罪臣以元年到官行秋饗飲酒泮宫復¶
禮孔子宅而無公出酒脯之祠臣輒依社稷出王家穀¶
春秋行禮建寧靈帝年號也於此見漢制天子之尊其¶
<pb:KR2n0012_WYG_002-5b>¶
辭稱頓首死罪而不敢斥至尊因尚書以致逹而已余¶
家集録漢碑頗多亦有奏章患其磨滅獨斯碑首尾完¶
備可見當時之制也又云孔子乾坤所挺西狩獲麟為¶
漢制作故孝經援神契曰𤣥丘制命帝夘行又尚書考¶
靈耀曰丘生倉際觸期稽度為赤制䜟緯不經不待論¶
而可知甚矣漢儒之狹陋也孔子作春秋豈區區為漢¶
而已哉治平元年三月二十五日書(右眞蹟/)¶
　　後漢碑隂題名(歲月未詳/)¶
<pb:KR2n0012_WYG_002-6a>¶
右漢碑隂題名不知為何人碑余家集録古文既多或¶
失其所得之自然漢碑存於今者惟華嶽與孔子廟最¶
多其隂往往列修廟人姓名并記其所出錢數不過三¶
百至五百今斯碑所題文字缺滅而中間有錢各五百¶
四字則似是修廟人所記其人可見者有濟隂定陶蔡¶
顥子盛山陽金鄉張諺季德河南宛陵趙堂世萇南陽¶
南鄉鄧升升逺濟隂成武周鳳季節而其餘人姓名邑¶
里多不完又時時有故吏字不知為何人祠廟第以漢¶
<pb:KR2n0012_WYG_002-6b>¶
隷難得録之爾治平元年閏五月八日書(右眞蹟/)¶
　　同前¶
右漢碑隂題名不知為何碑之隂葢余家集録既多而¶
或失其所得之處又其文字磨滅莫可考究惟有錢各¶
五百四字似是漢時修廟人爾漢碑今在者惟華嶽與¶
孔子廟中最多其碑隂題名者往往各書所出錢數不¶
過三百五百也而此碑所列邑里姓名字完可見者尚¶
十餘人然皆是濟隂山陽彭城汝南陳留人則疑為修¶
<pb:KR2n0012_WYG_002-7a>¶
孔子廟人也今列於後覽者可以察焉濟隂定陶蔡顥¶
子盛濟隂張翔季審陳留酸棗李直顯節山陽金鄉張¶
諺季德河南宛陵趙堂世萇南陽南鄉鄧升升逺濟隂¶
成武周鳳季節山陽昌邑田𦙍元尊濟隂成武史楞世¶
明彭城朱翔元舉(右眞蹟/)¶
　　同前¶
右漢碑隂題名二皆不知為何碑隂其人各記所出錢¶
數似是漢時修廟人題名余家集録華嶽及孔子廟碑¶
<pb:KR2n0012_WYG_002-7b>¶
多如此此亦疑是二廟中碑前碑殘滅尤甚第時有門¶
生濟南東郡等字而姓名無復完者後碑則有議曹功¶
曹騎吏有蓮勺左鄉有秩池陽左鄉有秩池陽集丞有¶
秩皆不知是何名號又有(闕一/字)陽候長祋祤候長則是¶
縣吏之名其隷字不甚精又無事實可考姑録其名號¶
以俟知者爾(右集本/)¶
　　後漢張公廟碑(歲月見本文/)　(眞蹟/)¶
右漢張公廟碑在黎陽而碑無題首又其文字殘滅不¶
<pb:KR2n0012_WYG_002-8a>¶
可考究莫知為何碑第時時得其字之可識而僅成文¶
者曰惟和平元年正月丙寅和平桓帝年號以此知為¶
漢碑也又曰豐碑廟堂之前又曰於穆張公則又知為¶
張公廟碑矣又云國無災祲屢獲豐年作歌九章頌公¶
德芳其辭有云公與守相駕蜚魚往來倐忽逺熹娯祐¶
此兆民寧厥居其餘字畫尚完者甚多但不成文爾治¶
平元年閏五月九日書是日奏事垂拱退召赴延和閲¶
謝契丹禮物遂歸休¶
<pb:KR2n0012_WYG_002-8b>¶
　　後漢公昉碑(一作仙人唐君碑/歲月未詳)¶
右漢公昉碑者迺漢中太守南陽郭芝為公昉修廟記¶
也漢碑今在者類多磨滅而此記文字厪存可讀所謂¶
公昉者初不載其姓名但云君子公昉爾又云耆老相¶
傳以為王莽居攝二年君為郡吏啖𤓰旁有眞人(一有/居字)¶
左右莫察君獨進美𤓰又從而敬禮之眞人者遂與期¶
谷口山上乃與君神藥曰服藥以後當移意萬里知鳥¶
獸言語是時府君去家七百餘里休謁往來轉景即至¶
<pb:KR2n0012_WYG_002-9a>¶
闔郡驚焉白之府君徙為御史(一作/吏)鼠齧被具君乃畫¶
地為獄召鼠誅之視其腹中果有被具府君欲從學道¶
頃無所進府君怒勅尉部吏収公昉妻子公昉呼其師¶
告以厄其師以藥飲公昉妻子曰可去矣妻子戀家不¶
忍去於是乃以藥塗屋柱飲牛馬六畜湏臾有大風雲¶
來迎公昉妻子屋宅六畜翛然與之俱去其説如此可¶
以為怪妄矣嗚呼自聖人殁而異端起戰國秦漢以來¶
(一作/之際)竒辭怪説紛然爭出不可勝數久而佛之徒來自¶
<pb:KR2n0012_WYG_002-9b>¶
西夷老之徒起於中國而二患交攻為吾儒者往往牽¶
而從之其卓然不惑者僅能自守而已欲排其説而黜¶
之常患乎力不足也如公昉之事以語愚人䜿子皆知¶
其妄矣不待有力而後能破其惑也然彼漢人乃刻之¶
金石以傳後世其意惟恐後世之不信然後世之人未¶
必不從而惑也治平元年四月二十三日以旱開宫寺¶
祈雨五月中一日休務假書(右眞蹟/)¶
　　後漢析里橋郙閣頌(歲月見本文/)¶
<pb:KR2n0012_WYG_002-10a>¶
右漢析里橋郙閣頌建寧五年立云惟斯析里處漢之¶
右溪源漂疾横注於道渉秋霖漉稽滯商旅休謁往還¶
常失日晷行理咨嗟郡縣所苦斯溪既然郙閣尤甚臨¶
深長淵三百餘丈接木相連號為萬柱遭遇隤納人物¶
俱隋(一作/隳)沉没洪淵酷列為禍於是太守阿陽李君諱¶
㑹字伯都以建寧三年二月辛巳到官思惟惠利有以¶
綏濟聞此為難其日久矣乃俾府掾仇審改解危殆即¶
便求隱析里大橋於爾乃造又醳散闗之&KR2185;漯徙朝陽¶
<pb:KR2n0012_WYG_002-10b>¶
之平慘減西高閣就安寧之石道禹導江河以靖四海¶
經紀厥績艾康萬里乃作頌曰頌後又有詩皆磨滅不¶
完其云遭遇隤納又云醳散闗之&KR2185;漯徙朝陽之平慘¶
刻畫適完非其訛繆而莫詳其義疑當時人語與今異¶
又疑後人用字簡畧假借不同爾故録之以俟博識君¶
子治平元年六月十日書(右眞蹟/)¶
　　後漢人闕銘(歲月未詳/)　(眞蹟/)¶
右漢人闕銘二其一曰永樂少府賈君闕其一曰雒陽¶
<pb:KR2n0012_WYG_002-11a>¶
令王君闕二者皆不知為何人按漢書桓帝母孝崇匽¶
皇后居永樂宫和平元年詔置太僕少府如長樂故事¶
又按顔師古注地里志曰魚豢(眞蹟誤/作券)云漢火行忌水¶
故去洛水加佳師古謂光武以後始改為雒然則二人¶
者皆後漢時人也又按漢書儀長樂少府以宦者為之¶
則賈君者葢亦宦者也治平元年九月十五日書¶
　　後漢文翁石柱記(歲月見本文/)¶
右漢文翁石柱記云漢初平五年倉龍甲戌旻天季月¶
<pb:KR2n0012_WYG_002-11b>¶
修舊築周公禮殿始自文翁開建泮宫據顔有意益州¶
學館廟堂記云按(一無/此字)華陽國志文翁為蜀郡守造講¶
堂作(一無/七字)石室一名玉堂安帝永初間烈火為災堂及¶
寺舍並皆焚燎惟石室獨存至獻帝興平元年太守高¶
朕於玉堂東復造一石室為周公禮殿有意又謂獻帝¶
無初平五年當是興平(四字一作當如/華陽志為興平)元年葢時天下¶
喪亂西蜀僻逺年號不通故仍稱舊號也今檢范曄漢¶
書本紀初平五年正月改為興平顔説是也治平元年¶
<pb:KR2n0012_WYG_002-12a>¶
六月十三日書(右眞蹟/)¶
　　後漢文翁學生題名¶
右漢文翁學生題名凡一百有八人文學祭酒典學從¶
事各一人司儀主事各二人左生七十三人右生三十¶
人文翁在蜀教學之盛為漢稱首其弟子著籍者何止¶
於此葢其磨滅之餘所存者此爾治平元年六月二十¶
日書(右眞蹟/)¶
　　後漢泰山都尉孔君碑(歲月見本文/)¶
<pb:KR2n0012_WYG_002-12b>¶
右漢泰山都尉孔君碑云君諱宙字季將(二字一/作秀特)孔子¶
十九世之孫也年六十一延熹四年正月乙未以疾卒¶
(一有于/家二字)其序官閥甚簡又或殘滅不完但見其舉孝廉¶
為郎遷元城令遂為泰山都尉爾其辭有云躬忠恕以¶
及人兼禹湯之罪已宙人臣而引禹湯以為比在今人¶
於文為不類葢漢世近古簡質猶如此也治平元年閏¶
五月二十一日書(右眞蹟/)¶
　　後漢孔宙碑隂題名¶
<pb:KR2n0012_WYG_002-13a>¶
右漢孔宙碑隂題名漢世公卿多自教授聚徒常數百¶
人其親授業者為弟子轉相傳授者為門生今宙碑殘¶
缺其姓名邑里僅可見者纔六十二人其稱弟子者十¶
人門生者四十三人故吏者八人故民者一人宙孔子¶
十九世孫為泰山都尉自有録治平元年閏五月二十¶
一日書(右眞蹟/)¶
　　後漢孔君碑(歲月見本文/)　(眞蹟/)¶
右漢孔君碑其名字磨滅不可見而世次官閥粗可考¶
<pb:KR2n0012_WYG_002-13b>¶
云孔子十九代孫潁川君之元子也舉孝廉除郎中博¶
昌長遭太守君憂服竟拜尚書侍郎治書御史博陵太¶
守遷下邳相河東太守建寧四年十月卒其餘文字歴¶
歴可讀以其斷絶處多文理難續故不復盡録然其終¶
始畧可見矣惟其名字皆亡為可惜也治平元年五月¶
十日書¶
　　後漢孔德讓碑(一作/碣)　(歲月見本文/)¶
右漢孔德讓碑葢其名已磨滅但云字德讓者宣尼公¶
<pb:KR2n0012_WYG_002-14a>¶
二十世孫都尉君之子也仕歴郡諸曹史年二十永興¶
一年七月遭疾不禄碑在今兗州孔子墓林中永興孝¶
桓帝年號也(一有都尉者/宙也五字)其人(二字一/作德讓)早卒無事蹟可¶
考余集録所藏(一有獨/闕二字)孔林中漢(一無/此字)碑最後得此遂¶
無遺者葢以其文字簡少無事實故世人遺而不取獨¶
余家有之也治平元年閏五月二十日書(右眞蹟/)¶
　　後漢劉寛碑(中平二年/)¶
右漢太尉車騎將軍特進逯鄉(二字一/作封)昭烈侯劉公碑¶
<pb:KR2n0012_WYG_002-14b>¶
公諱寛有兩碑皆在洛陽余家集録皆得之其一故吏¶
李謙所(一作/等)立而此碑門生殷包等所(一無/此字)立其所書¶
與李謙等(一作/碑)所載不異惟漢隷難得當録(二字一作/故録之)¶
漢公卿(一有/卒字)故吏門生各自立碑以伸感慕惟見於此¶
今人家碑碣非其子孫則他人不為立也治平元年六¶
月十四日書(右眞蹟/)¶
　　後漢太尉劉寛碑(同前/)¶
右漢太尉劉寛碑漢書有傳其官閥始卒與碑多同而¶
<pb:KR2n0012_WYG_002-15a>¶
傳載遷官次序頗畧葢史之所記善惡大事官次雖小¶
畧不足為失惟其繆誤與闕其大節不可不正碑云大¶
將軍以禮脇命拜侍御史遷梁令三府並用博士徴皆¶
不就司隷校尉舉其有道公車徵拜議郎司徒長史而¶
傳但云大將軍辟五遷司徒長史今據碑止四遷爾博¶
士未嘗拜也碑於長史下遂云入登侍中延熹八年地¶
震有詔詢異而拜尚書遷南陽太守拜太中大夫復拜¶
侍中屯騎尉宗正光禄勲遂授太尉傳至太中大夫始¶
<pb:KR2n0012_WYG_002-15b>¶
云遷侍中其前自長史入登侍中史闕書也碑又云固¶
疾遜位拜光禄大夫遷衛尉復作太尉而傳云以日食¶
免拜衛尉以日食免當從傳為正而不書光禄大夫史¶
闕也其餘皆同故不復録(右集本/)¶
　　後漢太尉劉寛碑隂題名(歲月見本文/)¶
右漢太尉劉寛碑隂題名寛碑有二其故吏門生各立¶
其一也此題名在故吏所立之碑隂其别列於後者在¶
寛子松之碑隂也寛以漢中平二年卒至唐咸亨元年¶
<pb:KR2n0012_WYG_002-16a>¶
其裔孫湖(一作/胡)城公爽以碑歲久皆仆于野為再立之¶
并記其世序嗚呼前世士大夫世家著之譜牒故自中¶
平至咸亨四百餘年而爽能知其世次如此之詳也葢¶
自黄帝以來子孫分國受姓歴堯舜三代數千歲間詩¶
書所紀皆(一有/各字)有次序豈非譜繫源流傳之百世而(一/無)¶
(此/字)不絶歟此古人所以為重也不然則士生於世皆莫¶
自知其所出而昧其世德逺近其所以異於禽獸者僅¶
能識其父祖爾其可忽哉唐世譜牒尤備士大夫務以¶
<pb:KR2n0012_WYG_002-16b>¶
世家相高至其弊也或陷輕薄婚姻附託邀求貨賂君¶
子患之然而士子修飭喜自樹立兢兢惟恐墜其世業¶
亦以有譜牒而能知其世也今之譜學亡矣雖名臣巨¶
族未嘗有家譜者然而俗習苟簡廢失者非一豈止家¶
譜而已哉嘉祐八年七月二十九日書(右眞蹟/)¶
　　後漢楊震碑(歲月未詳/)¶
右漢楊震碑首題云漢故太尉楊公神道碑銘文字殘¶
缺首尾不完其可見而僅成文者云聖漢龍興神祗降¶
<pb:KR2n0012_WYG_002-17a>¶
祉乃生于公又云窮神知變與聖同符鴻漸衡(一作/于)門¶
羣英雲集又云貽我三魚以章懿德又云大將軍辟舉¶
茂材除襄城令遷荆州刺史東萊涿郡太守又云司徒¶
太尉立朝正色恪勤竭忠其餘字存者多而不復成文¶
矣治平元年六月十日書(右眞蹟/)¶
　　後漢楊震碑隂題名¶
右漢楊震碑隂題名者一百九十人其餘磨滅不完者¶
又十餘人余家所録漢碑隂題名頗多或稱故吏門生¶
<pb:KR2n0012_WYG_002-17b>¶
弟子或稱從事曹掾之類其人皆著州縣邑里名字甚¶
詳獨此碑所書簡畧直云河間賈伯錡博陵劉顯祖之¶
類凡百九十人者皆然疑其所書皆是字爾葢後漢時¶
人見於史傳者未嘗有名兩字者也漢隷世所難得幸¶
而在者多殘滅不完獨此碑刻畫完具而隷法尤精妙¶
甚可喜也治平元年中伏日書(眞蹟/)¶
　　後漢沛相楊君碑(歲月見本文/)　(眞蹟/)¶
右漢沛相楊君碑在閿鄉楊震墓側碑首尾不完失其¶
<pb:KR2n0012_WYG_002-18a>¶
名字按後漢書震及中子秉秉子賜賜子彪皆有傳又¶
云震長子牧富波相牧孫竒侍中竒子亮陽城亭侯又¶
云少子奉奉子敷敷子衆蓩亭侯又有彪子修楊氏子¶
孫載於史傳者止此爾不知沛相為何人也碑云孝順¶
皇帝西巡以掾史召見拜郎中遷常山長史換犍為府¶
丞宰司累辟應于司徒州察茂才遷鮦陽侯相後拜議¶
郎五官中郎將沛相年五十六建寧元年六月癸丑遘¶
疾而卒其終始尚可見而惜其名字亡矣治平元年六¶
<pb:KR2n0012_WYG_002-18b>¶
月十日書¶
　　後漢繁陽令楊君碑(熹平中/)¶
右漢繁陽令楊君碑首尾不完文字磨滅可識者四百¶
三十字不可識者六十一字碑云君遭叔父太尉薨委¶
榮輕舉吏民攀轅守闗上書運穀萬斛助官賑貧以乞¶
君還又云(一作/君)富波君之子按漢書楊震子牧為富波¶
相君乃牧子也叔父太尉者秉也出米乞令前史所無¶
惜其名字磨滅不可見矣嘉祐八年十月二十三日書¶
<pb:KR2n0012_WYG_002-19a>¶
(右眞蹟/)¶
　　後漢高陽令楊君碑¶
右漢高陽令楊著碑首尾不完而文字尚可識云司隷¶
從事定潁侯相最後為善侯相善上一字磨滅不可見¶
葢其中間嘗為高陽令而碑首不書最後官者不詳其¶
義也按楊震碑高陽令著震孫也今碑在震墓側(一有/也字)¶
(右眞蹟/)¶
　　後漢楊君碑隂題名(眞蹟/)¶
<pb:KR2n0012_WYG_002-19b>¶
右漢楊君碑隂題名首尾不完今可見者四十餘人楊¶
震子孫葬閿鄉者數世碑多殘缺此不知為何人碑隂¶
其後有云右後公門生又云右沛(二字集本/作後史)君門生沛¶
君疑是沛相者自有碑而亡其名字矣後公亦不知為¶
何人也治平元年六月十日書¶
　　同前(眞蹟/)¶
右漢楊君碑隂題名凡一百三十一人有稱故吏者故¶
民者處士者故功曹史者故門下佐者類例不一似當¶
<pb:KR2n0012_WYG_002-20a>¶
時人各隨意書之而文字磨滅僅可讀其姓名字俱完¶
可識者八十三人其餘或在或亡葢後漢楊震墓域中¶
碑也楊氏墓在閿鄉有碑數庁皆漢世所立余家集録¶
得其四震及沛相繁陽高陽令碑并得碑隂題名然(一/有)¶
(嚮/字)得時參錯不知為何碑之隂也其名氏可見者當時¶
皆無所稱述顧其人亦不足究考第以漢隷眞蹟金石¶
所傳者至今類多磨滅可惜故録之爾治平元年三月¶
晦日書¶
<pb:KR2n0012_WYG_002-20b>¶
　　後漢碑隂題名¶
右漢碑隂題名在閿鄉楊震墓側文字磨滅不復可考¶
其僅可見者曰候長汾隂趙遺子宣候上滅一字又曰¶
故督郵曹史縣功曹鄉部吏柏昱等人名鄉上又滅一¶
字又曰西鄉亭長柏昱子政又曰鄉亭長翟國相如鄉¶
上又滅一字又曰麟都亭長隂定安定谷口亭長方文¶
雅方上又滅一字東門亭長梁忠子孝四望亭長呉鴻¶
子名麟武亭長常暠君宣其餘缺裂不完葢楊氏子孫¶
<pb:KR2n0012_WYG_002-21a>¶
當時皆葬閿鄉碑碣往往磨滅此不知為誰碑也治平¶
五年五月二十日謝雨致齋于太社書(右眞蹟/)¶
　　後漢楊公碑隂題名(眞蹟/)¶
右漢楊公碑隂題名楊氏世葬閿鄉墓側皆有碑今其¶
存者四余家集録皆得之乃太尉沛相高陽繁陽令也¶
此碑隂者不知為何人碑文字殘缺其僅存者十五人¶
又滅其一其在者十四人曰懐陵圉令相蔣禧字武仲¶
宜禄長蕭劉瑞字仲祐孝廉杼秋劉旭字子明太官日¶
<pb:KR2n0012_WYG_002-21b>¶
丞譙曹臻字建國辭曹史鄲公孫銀字山根門下書佐¶
史韓純字子敬豐畢珮字廣世鄲孟縱字河洛決曹書¶
佐鄲公孫暘字元暘皆稱故吏又有故吏(一無/二字)賛陳俊¶
字仲顯蘄夏陽字儀公蘄兒銀字伯玉杼秋劉順字子¶
選沛周儀字帛民凡五人皆不著職(一有但稱/故吏四字)而孟縱¶
字河雒周儀字帛民文字皆完非訛繆而莫曉其義也¶
治平元年六月十四日書¶
　　後漢殘碑隂(歲月未詳/)¶
<pb:KR2n0012_WYG_002-22a>¶
右漢殘碑隂前後(二字一/作亦)磨滅不知為何人碑其知為¶
漢碑者葢其隷字非漢人莫能為也其字僅可見者尚¶
數十而姓名完者九人曰王伯鄉趙仲方賈元周王景¶
陽賈元輔宗石處王仲宣馬安國王通國皆無官號邑¶
里莫知為何人惟漢隷在者少為難得故録之治平元¶
年五月十八日書(右眞蹟/)¶
　　後漢朔方太守碑隂(歲月見本文/)¶
右漢朔方太守碑隂題名(一無/此字)云永壽二年朔方太守¶
<pb:KR2n0012_WYG_002-22b>¶
上郡仇君察察下滅一字除郎中大曲長大下又滅一¶
字延熹四年九月乙酉詔書遷衙令五年正月到官奉¶
見明府見下又滅一字立祠刋石表章大聖之遺靈永¶
示來世之未(一作/未)未下乂滅一字謹出錢千千下又滅¶
兩字者下行因紀姓名(一無/七字)據此乃當時修廟出錢人¶
爾今其姓名往往可見云衙鄉三老時勤伯秋上官鳳¶
季方録事史楊禹孟布衙主記椽楊綬子長門下功曹¶
裴篤伯安倉曹掾任就子優又有集曹掾軍(一作/君)假司¶
<pb:KR2n0012_WYG_002-23a>¶
馬之類名字多不完其所出錢不過三百至五百葢漢¶
世物輕幣重今華嶽孔子廟碑隂所列亦皆如此其所¶
立祠葢不知為何廟也治平元年夏至日書(右眞蹟/)¶
　　後漢劉曜碑(一有并/隂二字)　(歲月未詳/眞蹟)¶
右漢劉曜碑在今鄆州界中文字磨滅僅有存者云諱¶
曜字季尼年七十三其餘爵里官閥卒葬歲月皆不可¶
見字為漢隷亦不甚工惟其銘云天臨大漢錫以明悊¶
碑首題云漢故光禄勲東平無鹽劉府君之碑以此知¶
<pb:KR2n0012_WYG_002-23b>¶
為漢碑也治平元年四月一日書¶
　　後漢北海相景君銘(歲月見本文/)¶
右漢北海相景君銘其碑首題云漢故益州太守北海¶
相景君銘其餘文字雖往往可讀而漫滅多不成文故¶
君之名世邑里官閥皆不可考(一作/見)其可見者云惟漢¶
安二年北海相任城府君卒城下一字不可識當為景¶
也漢功臣景丹封櫟陽侯傳子尚尚傳子苞苞傳子臨¶
以無嗣絶安帝永初中鄧太后紹封苞弟遽為監亭侯¶
<pb:KR2n0012_WYG_002-24a>¶
以續丹後自是而後史不復書而他景氏亦無顯者漢¶
安順帝年號也君卒於順帝時葢與遽同時人也碑銘¶
有云不永麋壽余家集録三代古器銘有云眉壽者皆¶
為麋葢古字簡少通用至漢猶然也治平元年四月二¶
十九日書(右眞蹟/)¶
　　後漢謁者景君碑¶
右漢景君碑尤磨滅惟謁者任城景君數字尚完其餘¶
班班可見者皆不能成文故其年世壽考功行卒葬莫¶
<pb:KR2n0012_WYG_002-24b>¶
可考也葢漢𨽻今尤難得其磨滅之餘可惜爾(右集本/)¶
　　後漢景君石郭銘¶
右景君石郭銘者余既得前景君碑又得此銘皆在任¶
城不知一景君乎將任城景氏之族多耶文字磨滅不¶
可考故附於此熈寧三年正月朔旦山齋記(右眞蹟/)¶
　　後漢袁良碑(歲月見本文/)¶
右漢袁良碑云君諱良字卿卿上一字磨滅陳國扶樂¶
人也厥先舜苗世為封君周興虞閼父自此而滅又云¶
<pb:KR2n0012_WYG_002-25a>¶
滿為陳侯至𤣥孫濤塗以字立姓曰袁自此又滅又云¶
當秦之亂隱居河洛高祖破項實從其冊天下既定還¶
宅扶樂葢不知為何人也又云孝武征和三年曽孫斬¶
賊先勇拜黄門郎曽孫滅其名賊下亦(一作/又)滅一字又¶
曰封關内侯食遺鄉六百户薨子經嗣經薨子山嗣傳¶
國三世至王莽而絶君即山之曽孫也舉孝廉郎中謁¶
者將作大匠丞相令廣陵太守討江賊張路等威震徐¶
方謝病歸家孝順初初下數字滅(一作滅/數字)又云府舉君¶
<pb:KR2n0012_WYG_002-25b>¶
拜議郎符節令其後又云永建六年二月卒其碑首題¶
云漢故國三老袁君碑而碑文有使者持節安車又有¶
几杖之尊袒割之養君實饗之之語以此知良嘗為三¶
老矣其餘磨滅雖時時可讀而不能次第也又云帝御¶
九龍殿引對飲宴九龍殿名惟見於此治平元年五月¶
二十九日夏至假書(右眞蹟/)¶
　　後漢張平子墓銘(永和四年/)¶
右漢張平子墓銘世傳崔子玉撰并書按范曄漢書張¶
<pb:KR2n0012_WYG_002-26a>¶
衡傳贊云崔子玉謂衡數術窮天地制作侔造化此銘¶
有之(四字一作今/銘有此語)則眞子玉作也其刻石為二本一在¶
南陽一在向城天聖中有右班殿直趙球者知南陽縣¶
事因治縣署毁馬臺得一石有文驗之迺斯銘也遂龕¶
於聽事之壁其文至凡百君子而止其後(一有/半字)亡矣其¶
在向城者今尚書屯田員外郎謝景初得其半於向城¶
之野自凡百君子以上則亡矣(三字一作其/前半亡矣)今以二本¶
相補續其文遂復完而闕其最後四字然則昔人為二¶
<pb:KR2n0012_WYG_002-26b>¶
本者不為無意矣據徐方回所計二十一字迺趙球所¶
得南陽石之亡者(二十一字一作唐寶應中有徐方回/者别得二十一字云是銘最後文疑)¶
(球所得南陽石/之半亡者爾)今不復見則又亡矣惜哉嘉祐八年歲¶
在癸夘十月十八日書(右眞蹟/)¶
堯母碑(元第四百/六十一)堯母(一有/祠字)恢踐帝(一有/宫字)奉祠(一作/祀)讀¶
矣(一無/矣字)諸書(此下一/有皆字)嘉祐元年三月二十九日書(一有/此十)¶
(一/字)¶
堯祠碑(元第七百/九十一)屛懾(眞碑及公跋皆作屏懾或因/國語并左氏傳疑懾為攝非)¶
<pb:KR2n0012_WYG_002-27a>¶
祈雨碑(元第九百/六十一)又云(一作/云)斷續(一作/絶)治平元年六月¶
六日書(一有此/九字)¶
老子銘(元第一百/六十一)¶
置孔子廟卒史碑(元第三百/九十一)辟雍(一作廱/碑作雍)¶
修孔子廟器碑(元第三百/五十一)莫曉(莫字上一/有者字)¶
孔子廟碑(元第四百/七十一)¶
碑隂題名(元第八/百一)斯碑(一無/碑字)世萇(一作/長)¶
同前(元第八百/二十一)又有(此下闕/一夏字)治平元年閏五月九日書¶
<pb:KR2n0012_WYG_002-27b>¶
(一有此/十字)¶
張公廟碑(元第八百/六十一)災祲(一作/宼)¶
公昉碑(元第五百/七十一)府君(一無/君字)君徙(碑作/從)¶
郙閣頌(元第九百/八十一)府掾(碑作衡/官掾)徙朝(碑作/從朝)經紀(碑作/記)¶
後漢人闕銘(元第七百/八十一)人也(一無/也字)¶
石柱記(元第二百/二十一)¶
文翁學生題名(元第六/十一)¶
都尉孔君碑(元第三百/八十一)宙人臣(一作宙/為人臣)此也(一無/也字)¶
<pb:KR2n0012_WYG_002-28a>¶
孔宙碑隂題名(元第八百/六十一)¶
孔君碑(元第七/百一)¶
孔徳譲碑(元第八/百五十)漢碑最(一作碑/最多)¶
劉寛碑(元第二百/七十一)殷包(古碑/作苞)¶
太尉劉寛碑(元第二百/六十一)漢書(二字上一/有寛字)善惡大事(事一/作節)¶
與闕其大節(一無/五字)舉其有道(四字一作舉茂/才太尉舉有道)而拜(一作/轉拜)¶
屯騎(此下一/有校字)治平元年六月十四日書(一有此/十字)¶
劉寛碑隂題名(元第五百/二十一)¶
<pb:KR2n0012_WYG_002-28b>¶
楊震碑(元第九/十一)降祉(一作/祚)¶
楊震碑隂題名(元第八百/七十一)¶
沛相楊君碑(元第/十一)長子(一無/長子)¶
　右漢楊君碑者其名字皆已磨滅惟其銘云明明楊¶
　君其姓尚可見爾其官閥始卒則粗可考云孝順皇¶
　帝西巡以掾史召見帝嘉其忠臣之苗器其璵璠之¶
　質詔拜郎中遷常山長史換犍為府丞非其好也迺¶
　翻然輕舉宰司累辟應于司徒州察茂才遷鮦陽侯¶
<pb:KR2n0012_WYG_002-29a>¶
　相金城太守南蠻蠢迪王師出征拜車騎將軍從事¶
　軍還䇿勲復以疾辭後拜議郎五官中郎將沛相年¶
　五十六建寧元年五月癸丑遘疾而卒其終始頗可¶
　詳見而獨其名字泯滅為可惜也是故余嘗以謂君¶
　子之垂乎不朽者顧其道如何爾不託於事物而傳¶
　也顔子窮卧陋巷亦何施於事物耶而名光後世物¶
　莫堅於金石葢有時而敝也治平元年閏五月二十¶
　八日書(此與前本不/同故兩存之)¶
<pb:KR2n0012_WYG_002-29b>¶
繁陽令楊君碑(元第一/百一)¶
高陽令楊君碑(元第一/百十一)¶
楊君碑隂題名(元第二/十一)亦不知為(一作不/知其為)¶
同前(元第四百/八十六)楊君(一作/氏)史者(一無/者字)¶
同前(元第七百/四十二)五年(一作/元年)¶
同前(元第一百/二十一)¶
後漢殘碑隂(元附二百/二十一)惟漢隷在者少為難得故録之¶
(一無此/十二字)¶
<pb:KR2n0012_WYG_002-30a>¶
朔方太守碑隂(元附二百/二十一)¶
劉曜碑(元第五/百一)悊(一作/詰)¶
景君碑(元第六百/二十一)¶
景君碑(元第九百/七十一)熈寧二年十月朔(一作/晦)日山齋書(一/有)¶
(此十/一字)¶
景君石郭銘(元附九百/七十一)¶
袁良碑(元第七百/七十一)時時(一作/有時)¶
張平子墓銘(元第三/十一)謂衡(一作/稱衡)¶
<pb:KR2n0012_WYG_002-30b>¶
　¶
　¶
　¶
　¶
　¶
　¶
　¶
　集古録卷二¶
