# -*- mode: mandoku-view; -*-
#+TITLE: 集古錄
#+DATE: 2015-08-24 22:54:08.291784
#+PROPERTY: ID KR2n0012
#+PROPERTY: BASEEDITION WYG    
#+PROPERTY: JUAN 卷五
<pb:KR2n0012_WYG_005-1a>¶
欽定四庫全書¶
　集古錄卷五¶
　　　　　　　　　　　　宋　歐陽修　撰¶
　　隋老子廟碑(開皇二年/)¶
右老子廟碑隋薛道衡撰道衡文體卑弱然名重當時¶
余所取者特得字畫近古故錄之唐人(二字集本作其/碑後所題唐人)¶
(姓/名)字皆不俗亦可佳也(右真蹟/)¶
　　隋尒朱敞碑(開皇五年/)¶
<pb:KR2n0012_WYG_005-1b>¶
右尒米敞碑敞者榮從弟彦伯之子也按敞傳云字乾¶
羅而此碑字天羅傳云為金州總管而碑又為徐州總¶
管碑文雖殘闕然班班尚可讀其述徐州事頗多事為¶
史家不取可也不書其官盖闕繆也其字不同亦當以¶
碑為是余於集錄正前史之闕繆者多矣治平元年二¶
月十六日書(右真蹟/)¶
　　隋龍藏寺碑(開皇六年/)¶
右齊開府長兼行參軍九門張公禮撰不著書人名氏¶
<pb:KR2n0012_WYG_005-2a>¶
字畫遒勁有歐虞之體隋開皇六年建在今鎮州碑云¶
太師上柱國大威公之世子左威衛将軍上開府儀同¶
三司使持節恒州諸軍事恒州刺史鄂國公金城王孝¶
&KR0726;奉勅勸奨州人一萬共造此寺其述孝僊云世業重¶
於金張器識逾於許郭然北齊周隋諸史不見其父子¶
名氏不詳何人也(右集本/)¶
　　又(開皇六年/)¶
右隋龍藏寺碑齊張公禮撰龍藏(集本無/此字)寺已廢此碑¶
<pb:KR2n0012_WYG_005-2b>¶
今在常山府署之(集本無/此二字)門書字頗佳第不見其人姓¶
名爾碑以隋開皇六年立後題(二字集/本作而)張公禮猶稱齊¶
按周武帝建徳六年虜齊㓜主高常齊遂滅後四年隋¶
建開皇之號至六年齊滅盖(集本有/已字)十年矣(集本有不/知二字)¶
公禮尚稱齊官(集本無/此字)何也嘉祐八年九月二十九日¶
書(右真蹟/)¶
　　隋太平寺碑(開皇元年/)¶
右太平寺碑不著書撰人名氏南北文章至於陳隋其¶
<pb:KR2n0012_WYG_005-3a>¶
弊極矣以唐太宗之致治幾乎三王之盛獨於文章不¶
能少變其體豈其積習之勢其來也逺非久而衆勝之¶
則不可以驟革也是以羣賢奮力墾闢芟除至於元和¶
然後蕪穢蕩平嘉禾秀草争出而葩華荑實爛然在目¶
矣此碑在隋尤為文字淺陋者疑其俚巷庸人所為然¶
視其字畫又非常俗所能盖當時流弊以為文章止此¶
為佳矣文辭既爾無取而浮圖固吾儕所貶(集本/作鄙)所以¶
錄於此者第不忍棄其(缺/)爾治平元年三月十六日書¶
<pb:KR2n0012_WYG_005-3b>¶
(右真蹟/)¶
　　隋李康清徳頌(開皇十一年/)¶
右李康清徳頌不著書撰人名氏文為聲偶而字畫竒¶
古可愛康隴西狄道人也其碑首題云大隋冠軍将軍¶
太中帥都督恒州九門縣令隴西李君清徳之頌予在¶
河北時遣人於廢九門縣城中得此碑字多訛闕其後¶
題十一年嵗在辛亥大将軍在酉二月癸丑朔十二日¶
甲子建年上有二字訛闕不可識按隋書開皇十一年¶
<pb:KR2n0012_WYG_005-4a>¶
嵗在辛亥其二字乃開皇也大将軍在酉之説出於隂¶
陽家前史不載而此碑見之(右集本/)¶
　　隋梁洋徳政碑(開皇十一年/)¶
右隋梁洋徳政碑在今蔡州新息隋開皇十一年行參¶
軍事(四字集本/作參軍)裴玉與州人為息州刺史梁洋建寳塔¶
表徳政碑按隋書志後周於新息置息州至大業中州¶
廢也(右真蹟/)¶
　　隋韓擒虎碑(開皇十五年/)¶
<pb:KR2n0012_WYG_005-4b>¶
右韓擒虎碑不著書撰人名氏而以隋高祖為今上乃¶
隋人所撰碑文屢言虎字獨於名下去之若避唐諱此¶
不可知也今以碑文考隋書列傳其家世官勲大略多¶
同惟其在齊為河長防主大都督車騎大将軍開府儀¶
同三司白超防主轉洪超防主傳皆無之又遷和州刺¶
史而傳為利州皆史官之闕誤當以碑為是而傳載閻¶
羅王事甚怪而碑無之使其實有碑不宜(集本/作應)不書以¶
此見史家之妄也治平元年六月十日書(右真蹟/)¶
<pb:KR2n0012_WYG_005-5a>¶
　　隋陳茂碑(開皇十八年/)¶
右陳茂碑不著書撰人名氏而字畫精勁可喜隋書列¶
傳載茂事尤多闕繆傳云高祖為隋國公引為寮佐及¶
受禪拜給事黄門侍郎在官十餘年轉益州總管司馬¶
遷太府卿後數載卒而碑厯叙為高祖寮佐時官傳雖¶
不書可也其自為黄門侍郎後又為行軍元帥長孫覽¶
司馬又為蜀王府長史太僕卿判黄門侍郎上開府儀¶
同三司梁州刺史等官史氏皆不書盖其闕也又據碑¶
<pb:KR2n0012_WYG_005-5b>¶
茂為蜀王長史而傳為益州總管司馬碑為太僕卿而¶
傳云太府皆史家之繆也碑云茂字延茂史亦闕治平¶
甲辰秋社日書(右真蹟/)¶
　　隋䝉州普光寺碑(仁夀元年/)¶
右䝉州普光寺碑䝉州者漢南陽郡之育陽縣也應劭¶
曰育水出𢎞農盧氏南入於沔故後人於育加水為淯¶
陽西魏置䝉州隋仁夀中改為淯州又為淯陽郡唐為¶
縣屬金州碑仁夀元年建猶曰䝉州既而遂改淯州矣¶
<pb:KR2n0012_WYG_005-6a>¶
碑無書撰人名氏而筆畫遒美翫之亡(集本/作忘)倦盖開皇¶
仁夀以來碑碣字書多妙而往往不著名氏惟丁道䕶¶
所書常自著之然碑石在者尤少余毎與蔡君謨惜之¶
自大業已後率更與虞世南書始盛既接於唐遂大顯¶
矣治平元年正月七日書(右真蹟/)¶
　　隋丁道䕶啓法寺碑(仁夀二年/)¶
　此書兼後魏遺法與楊家本㣲異隋唐之交善書者¶
　衆皆出一法道䕶所得最多楊本開皇六年去此十¶
<pb:KR2n0012_WYG_005-6b>¶
　七年書當益老亦稍縱也甲辰治平初月十日莆陽¶
　蔡襄記¶
右啓法寺碑丁道䕶書蔡君謨博學君子也於書尤稱¶
精鍳余所藏書未有不更其品目者其謂道䕶所書如¶
此隋之晚年書學尤盛吾家率更與虞世南皆當時人¶
也後顯於唐遂為絶筆余所集錄開皇仁夀大業時碑¶
頗多其筆畫率皆精勁而往往不著名氏毎執卷惘然¶
為之歎息惟道䕶能自著之然碑刻在者尤少余家集¶
<pb:KR2n0012_WYG_005-7a>¶
錄千卷止有此爾有太學官楊褒者喜收書畫獨得其¶
所書興國寺碑是梁正明中人所藏君謨所謂楊家本¶
者是也欲求其本而不知碑所在然不難得則不足為¶
佳物古人亦云百不為多一不為少者正謂此也治平¶
元年立春後一日太廟齋宫書(右真蹟/)¶
　　隋鉗耳君清徳頌(大業六年/)¶
右不著書撰人名氏其碑首題云大隋恒山郡九門縣¶
令鉗耳君清徳之頌大業六年建字畫有非歐虞之學¶
<pb:KR2n0012_WYG_005-7b>¶
不能至也碑云君名文徹華隂朝邑人也本周王子晉¶
之後避地西戎世為君長因以地為姓曽祖静仕魏為¶
馮翊太守祖朗成集二州刺史父康周荆安寧鄧四州¶
總管别駕安陸龍門二郡守而前史皆不載碑在今廢¶
九門縣中余為河北轉運使時求得之(右集本/)¶
　　隋廬山西林道場碑(大業十三年/)¶
右廬山西林道場碑渤海公撰公為隋太常博士時作¶
不著書人名氏而字法老勁疑公之書也西林道場者¶
<pb:KR2n0012_WYG_005-8a>¶
偽趙将竺氏捨俗出家名曇現始居於此晉太和二年¶
光禄卿陶範始為現弟子慧永造寺而號西林按两京¶
記隋嘗更名佛寺為道場此碑大業十三年建也顔魯¶
公偶題碑隂百餘字尤竒偉今附於碑後(右集本/)¶
　　又¶
右西林道場碑渤海公撰公在隋為太常博士時作不¶
著書人名氏字畫遒勁世或以為公自書公時年尚少¶
又字法與公書不同不知何人書也按(集本有韋/述二字)两京¶
<pb:KR2n0012_WYG_005-8b>¶
記隋改佛寺為道場此碑大業中建故謂之道場也(右/)¶
(真蹟/)¶
　　唐孔子廟堂碑(武徳九年/)¶
右孔子廟堂碑虞世南撰并書余為童見時嘗得此碑¶
以學書當時刻畫完好後二十餘年復得斯本則殘缺¶
如此(二字集/本作矣)因感夫物之終弊雖金石之堅不能以自¶
久於是始欲集錄前世之遺文而藏之殆(集本/作逮)今盖十¶
有八年而得千卷可謂富哉嘉祐八年九月二十九日¶
<pb:KR2n0012_WYG_005-9a>¶
書(右真蹟/)¶
　　千文後虞世南書(嵗月未詳/)¶
右虞世南所書言不成文乃信筆偶然爾其字畫精妙¶
平生所書碑刻多矣皆莫及也豈矜持與不用意便有¶
優劣耶(集本/作也)熈寧辛亥續(右真蹟/)¶
　　唐徳州長夀寺舍利碑(武徳六年/)¶
右徳州長夀寺舍利碑不著書撰人名氏碑武徳中建¶
而所述乃隋事也其事迹文辭皆無取獨錄其書爾余¶
<pb:KR2n0012_WYG_005-9b>¶
屢歎文章至陳隋不勝其弊而怪唐家能臻致治之盛¶
而不能遽革文弊以謂積習成俗難於驟變及讀斯碑¶
有云浮雲共嶺松張盖明月與巖桂分叢迺知王勃云¶
落霞與孤騖齊飛秋水共長天一色當時士無賢愚以¶
為警絶豈非其餘習乎(右集本/)¶
　　唐幽州昭仁寺碑(貞觀三年/)¶
右昭仁寺碑在幽州唐太宗與薛舉戰處也唐自起義¶
與羣雄戰處後皆建佛寺云為陣亡士薦福湯武之敗¶
<pb:KR2n0012_WYG_005-10a>¶
桀紂殺人固亦多矣而商周享國各(集本/作皆)數百年其荷¶
天之祐者以其心存大公為民除害也唐之建寺外雖¶
託為戰亡之士其實自贖殺人之咎爾其撥亂開基有¶
足壮者乃區區於此不亦陋哉碑文朱子奢撰而不著¶
書人名氏字畫甚工此余所錄也治平甲辰秋分後一¶
日書(右真蹟/)¶
　　唐吕州普濟寺碑(貞觀六年/許敬宗撰)¶
右吕州普濟寺碑吕州者霍邑也唐高祖義兵起太原¶
<pb:KR2n0012_WYG_005-10b>¶
始破宋老生於此義寧元年乃以霍邑趙城汾西靈石¶
四縣置霍山郡武徳元年更曰吕州太宗十七年遂廢¶
也(右集本/)¶
　　唐衛國公李靖碑(顯慶三年當載於後/同是許敬宗撰附此)¶
右李靖碑許敬宗撰唐初承陳隋文章衰弊之時作者¶
務以浮巧為工故多失其事實不若史傳為詳惟其官¶
封頗備史云為撫慰使而碑云安撫使其義無異而後¶
世命官多襲古號盖靖時未嘗有撫慰使也由是言之¶
<pb:KR2n0012_WYG_005-11a>¶
不可不正又靖為刑部尚書時以本官行太子左衛率¶
其封衛國公也授濮州刺史盖太宗以功臣為世襲刺¶
史後雖不行皆史宜書(集本有而不書/者闕也六字)其餘略之可也¶
故聊志之治平元年三月二十二日書(右真蹟/)¶
　　唐顔師古等慈寺碑(貞觀二年/)¶
右等慈寺碑顔師古撰其寺在鄭州氾水唐太宗破王¶
世充竇建徳乃於其戰處建寺云為陣亡士薦福唐初¶
用兵破賊處多大抵皆造寺自古創業之君其英豪智¶
<pb:KR2n0012_WYG_005-11b>¶
略有非常人可及者矣至其卓然信道而知義則非積¶
學誠明之士不能到也太宗英雄智識不世之主而牽¶
惑習俗之弊猶崇信浮圖豈以其言浩博無窮而好盡¶
物理為可喜耶盖自古文姦言以惑聼者雖聰明之主¶
或不能免也惟其可喜乃能惑人故余於(集本有/其字)本紀¶
譏其牽於多愛者謂此也治平元年清明後一日書(右/)¶
(真蹟/)¶
　　隋郎茂碑(貞觀五年/)¶
<pb:KR2n0012_WYG_005-12a>¶
右隋郎茂碑李百藥撰其弟頴亦有碑在今鎮府北大¶
墓林中余為都轉運使時得之隋書列傳言茂卒於京¶
師此碑云從幸江都而卒史氏之繆當以碑為正(右真/蹟)¶
　　又¶
碑在大墓林中余為都運使時得之迨今盖二十年矣¶
嘉祐八年三月二十二日上御延和放進士許将等及¶
第明日歇泊假閒閲遂書隋書列傳言茂卒於京師此¶
碑云從幸江都而卒史氏之繆當以碑為正焉(右真蹟/)¶
<pb:KR2n0012_WYG_005-12b>¶
　　唐郎頴碑(貞觀五年/)¶
右唐郎頴碑李百藥撰宋才書字畫甚偉頴父名基字¶
世業而李百藥書頴世次但云父世業又書頴兄茂碑¶
亦然考其碑文有皇基締構之言則基字當時公私無¶
所諱避而於書世次(四字集本作/百藥書頴父)字而不名不詳其義¶
也是以君子貴乎博學(集本有頴事唐為大理卿隋唐/之時屢定律令盖法吏也一十)¶
(九/字)嘉祐八年九月二十四日書(右真蹟/)¶
　　唐郎頴碑隂題名(嵗月未詳/)¶
<pb:KR2n0012_WYG_005-13a>¶
右郎頴碑隂題名柱國府僚佐三十二人常山公府國¶
官一百七人合一百三十九人為一卷柱國府長史司¶
馬掾屬各一人諮議記室司倉司功司戸司兵司鎧司¶
法司田司士參軍事各一人又有參軍事五人行參軍¶
十人典籖三人常山國官國令大農各一人常侍侍郎¶
國尉各二人典衛六人舍人四人城局廟長學官各一¶
人食官廐牧各四人典府長一人典府丞二人親事七¶
十五人頴以貞觀四年卒此盖唐制也(右集本/)¶
<pb:KR2n0012_WYG_005-13b>¶
　　唐九成宮醴泉銘(貞觀六年/)¶
右九成宮醴泉銘唐秘書監魏徴撰歐陽率更書九成¶
宮即隋仁夀宮也太宗避暑於宮中而乏水以杖琢地¶
得水而甘因名醴泉焉(右集本/)¶
　　唐歐陽率更臨帖(嵗月未詳同是/率更書附此)¶
右率更臨帖吾家率更蘭臺世有清徳其筆法精妙迺¶
其餘事豈止士人模楷雖海外夷狄皆知為貴而後裔¶
所宜勉旃庻幾不殞其美也(右真蹟/)¶
<pb:KR2n0012_WYG_005-14a>¶
　　唐岑文本三龕記(貞觀十五年/)¶
右三龕記唐兼中書侍郎岑文本撰起居郎禇遂良書¶
字畫尤竒偉在河南龍門山山夾伊水東西可愛俗謂¶
其東曰香山其西曰龍門龍門山壁間鑿石為佛像大¶
小數百多後魏及唐時所造惟此三龕像最大乃魏王¶
泰為長孫皇后造也(右集本/)¶
　　唐孟法師碑(貞觀十六年/)¶
右孟法師碑唐岑文本撰禇遂良書法師名静素江夏¶
<pb:KR2n0012_WYG_005-14b>¶
安陸人也少而好道誓志不嫁隋文帝居之京師至徳¶
宮至唐太宗十二年卒年九十七(右集本/)¶
　　唐皇甫忠碑(貞觀十四年/)¶
右皇甫忠碑著作佐郎李儼撰忠為泰州龍門令嵗滿¶
縣民前左勲衛裴公隐等一千二百人申省請留八座¶
報云公等請來遲晚縣令今已替訖好人堪用縣國共¶
須豈一縣士庻獨懐恡(或作/怯)惜所請不允忠以唐太宗¶
時為令當時臺省文字如此可愛泰州者義寧元年以¶
<pb:KR2n0012_WYG_005-15a>¶
河中之汾隂龍門置治汾隂武徳二年徙治龍門太宗¶
十七年州廢今碑後列縣人姓名有錄事鄉長鄉老里¶
正縣博士助教佐(缺/)　今之縣吏惟錄事里正其名在¶
爾右(集本/)¶
　　唐辨法師碑(顕慶三年當載於後/同是李儼撰附此)¶
右辨法師碑李儼撰薛純陀書純陀唐太宗時人(集本/有也)¶
字其書有筆法其遒勁精悍不減吾家蘭臺意其當時¶
必為知名士而今世人無知者然其所書亦不傳於後¶
<pb:KR2n0012_WYG_005-15b>¶
世余家集錄可謂博矣所得純陀書祗此而已如其所¶
書必不止此而已也盖其不幸堙沉泯滅非余偶錄得¶
之則遂不見於世矣迺知士有負絶學高世之名而不¶
幸不傳於後者可勝數哉可勝歎哉治平元年閏五月¶
晦日書(右真蹟/)¶
　　唐孔頴逹碑(貞觀二十二年/)¶
右孔頴逹碑于志寧撰其文磨滅然尚可讀今以其可¶
見者質於唐書列傳傳所缺者不載頴逹卒時年夀其¶
<pb:KR2n0012_WYG_005-16a>¶
與魏鄭公奉勅共修隋書亦不著又其字不同傳云字¶
仲逹碑云字冲逺碑字多殘缺惟其名字特完可以正¶
傳之繆不疑以冲逺為仲逹以此知文字轉易失其真¶
者何可勝數幸而因余集錄所得以正其訛舛者亦不¶
為少也乃知余家所藏非徒翫好而已其益豈不博哉¶
(集本無/此六字)治平元年端午日書(右真蹟/)¶
　　唐薛稷書(貞觀永徽之間/)¶
薛稷書刻石者余家集錄頗多與墨蹟互有不同唐世¶
<pb:KR2n0012_WYG_005-16b>¶
顔柳諸家刻石者字體時時不類謂由模刻人有工拙¶
昨日見楊褒家所藏薛稷書君謨以為不類信矣凡世¶
人於事不可一槩有知而好者有好而不知者有不好¶
而不知者有不好而能知者褒於書畫好而不知者也¶
畫之為物尤難識其精粗真偽非一言可逹得者各以¶
其意披圖所賞未必是秉筆之意也昔梅聖俞作詩獨¶
以吾為知音吾亦自謂舉世之人知梅詩者莫吾若也¶
吾嘗問渠最得意處渠誦數句皆非吾賞者以此知披¶
<pb:KR2n0012_WYG_005-17a>¶
圖所賞未必得秉筆之人本意也(右集本/)¶
　　唐益州學館廟堂記(永徽元年/顔有意書)¶
高朕之名於義不安頗疑有意得於古碑之訛缺爾存¶
之以俟博學者(右集本/)¶
　　唐徐王元禮碑(咸亨三年/)¶
右徐王元禮碑崔行功撰趙仙客書元禮唐高祖子也¶
以碑考傳年夀官閥悉同而碑云使持節徐譙泗三州¶
諸軍事徐州刺史又云贈太尉使持節大都督冀相貝¶
<pb:KR2n0012_WYG_005-17b>¶
滄徳(缺/)魏博等八州諸軍事冀州刺史傳云為徐州都¶
督又云贈冀州大都督傳既簡略又都無法而碑之所¶
書亦失也盖刺史非兼州之官都督非一州之號碑云¶
持節徐譙泗三州諸軍而傳獨為徐一州刺史此其失¶
也當如前史持節秦凉州諸軍事秦凉二州刺史乃為¶
得爾其書贈官則如碑之書是矣盖為一州刺史而兼¶
督八州軍(集本有/州字)事爾都者有所兼總之名也此特小¶
故而余區區辯之者前史失之久矣又國朝自削方鎮¶
<pb:KR2n0012_WYG_005-18a>¶
之權而節度使都督無復兼州而舊名不除是節度都¶
督自施於已此不可不正其失也治平甲辰中元日書¶
(右真蹟/)¶
　　唐龍興宮碧落碑(咸亨元年/)¶
右碧落碑在絳州龍興宮宮有碧落尊像篆文刻其背¶
故世傳為碧落碑據李璿之以為陳惟玉書李漢以為¶
黄公譔書莫知孰是洛中紀異云碑文成而未刻有二¶
道士來(集本無/此字)請刻之閉戸三日不聞人聲人怪而破¶
<pb:KR2n0012_WYG_005-18b>¶
戸有二白鴿飛去而篆刻宛然此説尤怪世多不信也¶
碑文言有唐五十三祀龍集敦䍧乃高宗總章三年嵗¶
在庚午也又云哀子李訓誼譔諶為妣妃造石像按唐¶
書韓王元嘉有子訓誼譔而無諶又有㓜子訥元嘉以¶
則天垂拱四年見殺在總章三年(集本有立/碑二字)後十八年¶
(集本有/史字)有子訥不足怪而不應無諶盖史官之闕也嘉¶
祐八年十月四日書(右真蹟/)¶
　　唐智乗寺碑(咸亨四年/)¶
<pb:KR2n0012_WYG_005-19a>¶
右智乗寺禪院(集本有/碑字)者唐鄭惠王所作也惠王名元¶
懿高祖第十三子也有子十人列於碑後而第五子樂¶
陵公闕其名按唐書宗室世系表(集本/作譜)樂陵公名球不¶
知(集本有/碑字)何為獨闕也今唐書年表以嗣王敬為璥樂¶
平公珪為樂安公新平公璲為遂三者皆史家之失當¶
以碑為正世系譜牒嵗久傳失尤難考正而碑碣皆當¶
時所刻理不得差故集古所錄於前人世次是正頗多¶
也治平元年清明前一日書(右真蹟/)¶
<pb:KR2n0012_WYG_005-19b>¶
　　唐呉廣碑(總章二年/)¶
右呉廣碑不著書撰人名氏而字畫精勁可喜廣字黒¶
闥唐初與程知節秦叔寳等俱從太宗征伐後與殺建¶
成有功至高宗時為洪州都督以卒然唐書不見其名¶
氏惟會要列陪𦵏昭陵人有洪州刺史呉黒闥亦不知¶
其名廣也其名字事蹟幸見於後世者以有斯碑也碑¶
字稍磨滅世亦罕見獨余集錄得之遂以傳者以其筆¶
畫之工也故余嘗為蔡君謨言書雖學者之餘事而有¶
<pb:KR2n0012_WYG_005-20a>¶
助於金石之傳者以此也治平元年八月八日書(右真/蹟)¶
　　唐九門縣西浮圖碑(上元三年/)¶
右九門縣西浮圖碑唐應詔四科舉董行思文清河傅¶
徳節書題云九門縣合鄉城人等為國建浮屠之碑浮¶
圖在智矩寺中寺今亦廢碑上元三年建按唐有两上¶
元此碑云嵗在丙子乃高宗上元三年也肅宗上元三¶
年嵗在壬寅爾(右集本/)¶
　　唐陶雲徳政碑(永淳三年/)¶
<pb:KR2n0012_WYG_005-20b>¶
右唐申州錄事張義感撰雲字夫舉河南伊闕人也高¶
宗時為恒州刺史碑永淳三年立予為河北轉運使至¶
真定府見碑仆在府門外半埋地中命工掘出立於廡¶
下字為行書筆蹟遒麗而不著書者姓名惜哉(右真蹟/)¶
　　隋汎愛字碑(大業五年/)　(誤寘此/)¶
李伯藥(集本作/樂下同)字僅存其下磨滅而書字尤可辨疑此¶
碑伯藥自書字畫老勁可喜秋署鬱然覽之可以忘勌¶
治平丙午孟饗攝事齋宮書南譙醉翁六一居士(右真/蹟)¶
<pb:KR2n0012_WYG_005-21a>¶
老子廟碑(元第二/百四)¶
尒朱敞碑(元第三百/三十五)殘闕(一作/缺)¶
龍藏字碑(元第/十七)¶
又已廢(一作/今廢)¶
太平寺碑(元第四百/四十六)¶
李康清徳頌(元第二/十八)¶
梁洋徳政碑(元第二百/二十九)¶
韓擒虎碑(元第九百/九十二)¶
<pb:KR2n0012_WYG_005-21b>¶
陳茂碑(元第八/百二)¶
普光寺碑(元第二/百五十)¶
啓法寺碑(元第二百/五十三)¶
鉗耳君清徳頌(元第三/十九)¶
西林道場碑(元第/十五)¶
孔子廟堂碑(元第/一)童児(一作/児童)¶
虞世南書(元附四/十六)續(此下亦/有附字)¶
長夀寺舍利碑(元第四百/四十四)治平元年三月十六日書(一/有)¶
<pb:KR2n0012_WYG_005-22a>¶
(此十/字)致治(一作/至治)¶
昭仁寺碑(元第七百/九十二)¶
普濟寺碑(元第三百/二十三)廢也(一無/也字)¶
李靖碑(元第四百/六十四)¶
等慈寺碑(元第四百/三十二)¶
郎茂碑(元第/十八)¶
又為都(此下一/有轉字)延和(此下一/有殿字)正焉(一無/焉字)¶
郎頴碑(元第/十九)¶
<pb:KR2n0012_WYG_005-22b>¶
郎頴碑隂題名(元第/二十)¶
九成宫醴泉銘(元第七/十七)¶
率更臨帖(元第五百/五十四)美也(一無/也字)¶
三龕記(元第三十四/至三十五)¶
孟法師碑(元第三/十六)¶
皇甫忠碑(元第六百/三十五)佐郎(一無/佐字)縣國(一作/國字)為令(一作/去縣)治¶
平元年五月二日書(一有此/九字)¶
辨法師碑(元第八百/八十二)¶
<pb:KR2n0012_WYG_005-23a>¶
孔頴逹碑(元第六百/七十二)¶
薛稷書(元無/卷第)有不好而不知者有不好而能知者(一作/有不)¶
(好而知者有不/好而不能知者)得者(一作/之)¶
益州學館廟堂記(元第一百/二十二)¶
徐王元禮碑(元第九百/三十九)¶
碧落碑(元第/十三)¶
智乗寺碑(元第四百/一十七)何為(此下一/有而字)¶
呉廣碑(元第九百/四十八)¶
<pb:KR2n0012_WYG_005-23b>¶
九門縣西浮圖碑(元第七/十五)智知(一作/炬)¶
陶雲徳政碑(元第/十二)真定府(一無/府字)¶
汎愛寺碑(元第/六百)¶
　(此碑在邢州隋大業五年立/合次啓法寺碑誤寘卷末)¶
　¶
　¶
　¶
　集古錄卷五¶
