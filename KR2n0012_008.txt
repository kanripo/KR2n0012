# -*- mode: mandoku-view; -*-
#+TITLE: 集古錄
#+DATE: 2015-08-24 22:54:08.342516
#+PROPERTY: ID KR2n0012
#+PROPERTY: BASEEDITION WYG    
#+PROPERTY: JUAN 卷八
<pb:KR2n0012_WYG_008-1a>¶
欽定四庫全書¶
　集古錄卷八¶
　　　　　　　　　　　　宋　歐陽修　撰¶
　　唐徐方回西墉記(寶應缺年/)¶
右西墉記唐徐方回撰方回云寳應中為南陽令得崔¶
子玉所作平子銘末二十一字陷於㕔之西墉按今西¶
鄂石本末句見在方回所得乃南陽半石之末也今又¶
亡矣惜哉(右集本/)¶
<pb:KR2n0012_WYG_008-1b>¶
　　唐禹廟碑(大厯三年/段李展書)¶
崔巨文傳於今者絶少皆不及此碑季展他所書亦不¶
偉於此治平二年上元日書(右真蹟/)¶
　　唐崇徽公主手痕詩(大厯四年/)¶
右崇徽公主手痕詩李山甫撰崇徽公主者僕固懐恩¶
女也懐恩在肅宗時先以二女嫁回紇其一嫁毗伽可¶
汗少子後號登里可汗者是也其一不知所嫁何人唐¶
書懐恩傳及回紇傳皆不載惟懐恩所上書自陳六罪¶
<pb:KR2n0012_WYG_008-2a>¶
有云二女逺嫁為國和親以此知其又嘗嫁一女爾此¶
所謂崇徽公主者懐恩㓜女也懐恩既反引羌渾奴刺¶
為邉患永泰中病死於靈武其從子名臣以千騎䧏唐¶
大厯四年始以懐恩㓜女為(集本有崇/徽二字)公主又嫁回紇¶
即此(集本有公/主二字)也治平元年三月八日書(右真蹟/)¶
　　唐僧懐素法帖(大厯十二年/)¶
右懐素唐僧字藏真特以草書擅名當時而尤見珍於¶
今世予嘗謂法帖者乃魏晉時人施於家人朋友其逸¶
<pb:KR2n0012_WYG_008-2b>¶
筆餘興初非用意而自然可喜後人乃棄百事而以學¶
書為事業至終老而(集本無/此字)窮年疲弊精神而不以為¶
苦者是真可笑也懐素之徒是已治平元年八月八日¶
書(右真蹟/)¶
　　唐重摹呉季子墓銘(大厯十四年/)¶
右呉季子墓銘自前世相傳以為孔子所書據張從紳¶
疑記云舊石堙滅開元中𤣥宗命殷仲容摸搭其書以¶
傳然則開元之前已有本矣至大厯中蕭定又刋於石¶
<pb:KR2n0012_WYG_008-3a>¶
則轉相傳模失其真逺矣按孔子平生未嘗至呉以史¶
記世家考之其歴聘諸侯南不踰楚推其嵗月蹤跡未¶
嘗過呉不得親銘李子之墓又其字特大非古簡牘所¶
容第以其名傳之久不可遽廢故錄之以俟博識君子¶
(右集本/)¶
　　又¶
右古篆文曰嗚呼有呉延陵季子之墓自前世相傳以¶
為孔子所書據張從紳(疑/)記云舊石堙滅開元中𤣥宗¶
<pb:KR2n0012_WYG_008-3b>¶
命殷仲容搨本遂傳於世然則開元以前已有刻石矣¶
其後貞元中鄭播又為記盧國遷建堂樹碑則今本又¶
非仲容所模者字亦竒偉莫知何人所書按孔子未嘗¶
至呉以史記世家考之其歴聘諸侯南不踰楚推其嵗¶
月蹤跡無過呉之理不得親銘季子之墓又其字特大¶
非簡牘所容惟博物君子必能辨之(右真蹟/)¶
　　唐竇叔蒙海濤志(大厯中/)¶
右海濤志竇叔䝉撰其書六篇一曰海濤志二曰濤厯¶
<pb:KR2n0012_WYG_008-4a>¶
三曰濤日時四曰濤期五曰朔望體象六曰春秋仲月¶
漲濤解余向在揚州得此誌甚愛之張於座右之壁冀¶
於朝夕見也已而夜為風雨所壊其後求之凡十五年¶
而復得斯本以示京師好事者皆云未嘗見也(右集本/)¶
　　唐鹽宗神祠記(大厯中/)¶
右鹽宗神祠記錢義方撰近時有尚書郎張席自言家¶
寓解州為余言安邑解縣两池鹽事云夏月鹽南風來¶
池面紫色湏㬰凝結如雪土人謂之漫生鹽而两池嵗¶
<pb:KR2n0012_WYG_008-4b>¶
役畦夫數百種鹽公私耗弊而州縣吏縁以為姦利棄¶
漫生鹽不取誣其苦不可食席博學能言漢唐事尤詳¶
為余復言前世鹽皆自生開元中姜師度為河中尹而¶
鹽池涸始置鹽屯故唐格自開元後遂有畦夫營種之¶
課席因上書論鹽漫生之利官遂罷畦夫而公私皆以¶
為然而議者或害其事乃云漫生鹽味苦不可食或云¶
暫結復銷不可畜聼者方惑其事余因讀義方所記乃¶
云若隂陽調和鬼神驅造不勞人而擅其利與夫鑿泉¶
<pb:KR2n0012_WYG_008-5a>¶
煮海不相為謀由是知唐世鹽非營種為决可信義方¶
大厯時為𣙜鹽使余家集錄古文不獨為傳記正訛繆¶
亦可為朝廷决疑議也(右集本/)¶
　　唐鴈門王田氏神道碑(代宗時/)¶
右唐魏博節度使鴈門郡王田承嗣碑營田副使裴抗¶
撰子緒碑節度判官丘綘撰按唐書列傳承嗣十一子¶
維朝華繹綸綰緒繪純紳縉而緒次當第七此二碑皆¶
以緒為第六子而無綰自緒而下有繪純紛縉與史不¶
<pb:KR2n0012_WYG_008-5b>¶
同二碑當時故吏所作必不誤盖史之繆也其文與字¶
皆不嘉故余特錄其世次而已(右真蹟/)¶
　　唐李憕碑(大厯四年/)¶
右李憕碑李紓撰新唐書列傳云憕十餘子江涵渢瀛¶
等同被害惟源彭免據李紓載憕于見於碑者實十二¶
人曰右補闕彭汝州刺史深華隂丞渢左驍衛兵曺瀛¶
硤石丞沆洪州别駕澥洛陽尉渭司農主簿汶又云公¶
之薨也彭從𤣥宗南狩次公而歿深授任他郡其在洛¶
<pb:KR2n0012_WYG_008-6a>¶
陽者長子江第三子涵與華隂驍衛而又少子合六人¶
皆從公殱於敵刃硤石而下與衆孫之在者僅以孩提¶
免如紓所記憕子盡於是矣未嘗有源也紓但言衆孫¶
孩亦不云有未名子也然則源者史家何從而得之據¶
史言源為司農主簿以碑考之源當為汶也又據碑方¶
憕歿於賊也彭深沆澥渭汶六子獲免而史惟云源彭¶
此當以碑為正紓當代宗時為憕作碑自云與憕有通¶
家之好㓜奉升堂之慶宜知憕事不繆也(右集本/)¶
<pb:KR2n0012_WYG_008-6b>¶
　　唐甘棠館題名(嵗月見本文/)¶
右甘棠館題名自唐徳宗貞元以來止於會昌文字多¶
已磨滅惟高元裕韋夏卿所書尚可讀甚矣人之好名¶
也其功徳之盛固己書竹帛刻金石以垂不朽矣至於¶
登高逺望行旅往來慨然寓興於一時亦必勒其姓名¶
留於山石非徒徘徊俯仰以自悲其身世亦欲來者想¶
見其風流夏卿所記留連感愴意不淺也如高韋二子¶
皆當時知名士也史傳載之詳矣昔杜預沈碑漢水謂¶
<pb:KR2n0012_WYG_008-7a>¶
萬世之後谷或為陵庻㡬復出以見於世其為慮深矣¶
然預之功業不待碑而自傳其區區於此者好名之弊¶
也故士或勤一生以自苦或餓死空山之中甚者蹈水¶
火赴刀鋸以就後世之名為荘生所笑者有矣故余於¶
集古每得前世題名未嘗不錄者閔夫人之甚好名也¶
(右集本/)¶
　　唐汾陽王廟碑(貞元二年/)¶
右郭子儀廟碑高參文其叙子儀功業不甚詳而載破¶
<pb:KR2n0012_WYG_008-7b>¶
墨姓處木討沙陁處宻事則唐書列傳無之盖子儀㣲¶
時所厯(集本/作立)其後遂立大勲宜乎史略不書也然唐書¶
有處宻處月朱耶孤注等皆是西突厥薛延陁别部名¶
號余於五代史為李克用求沙陁種類卒不見其本末¶
而參謂處密為沙陁不知其何所據也按陳翃子儀家¶
傳亦云討沙陁處墨十二姓與參所書頗同唐書轉宻¶
為蜜當以碑為正(右真蹟/)¶
　　唐郭忠武公将佐略(貞元十二年/)¶
<pb:KR2n0012_WYG_008-8a>¶
右忠武公将佐略陳翃撰忠武公者郭子儀也翃之所¶
書亦為盛矣猶言得其六七盖其官至宰相者七人為¶
節度使者二十八人尚書丞郎京尹者十人亷察使者¶
五人據翃所得而書者實六十人而顯名於世者盖五¶
十人雖喬琳周智光李懐光僕固懐恩等陷於禍敗然¶
杜鴻漸黄裳李光弼光進之徒偉然名見於當時而垂¶
稱於後世者亦不為少豈惟得失相當而已哉雖汾陽¶
功業士多喜附以成名然其亦自有以得之也其忠信¶
<pb:KR2n0012_WYG_008-8b>¶
之厚固出其天性至於處富貴保功名古人之所難者¶
謀謨之際宜亦得其助也治平甲辰秋社前一日書(右/)¶
(真蹟/)¶
　　唐濟瀆廟祭器銘(貞元十三年/)¶
右濟瀆廟祭器銘張洗撰碑云置齋郎六人唐自高宗¶
以後官不勝其濫矣洗之所記乃開元時事州縣祠廟¶
置齋郎六人可知其濫官之弊然史家不能詳載惟於¶
碑刻偶見其一二爾治平甲辰秋分後一日中書東閣¶
<pb:KR2n0012_WYG_008-9a>¶
雨中書(右真蹟/)¶
　　唐神女廟詩(貞元十四年/)¶
右神女廟詩李吉甫丘𤣥素李貽孫敬騫等作余貶夷¶
陵令時嘗泛舟黄牛峽至其祠下又飲蝦蟇碚水覽其¶
江山巉絶窮僻獨恨不得見巫山之竒秀每讀數子之¶
詩愛其辭翰遂錄之(一有遂為/佳玩字)　(右集本/)¶
　　唐馬寔墓誌銘(貞元十四年/)¶
右馬寔墓誌銘唐歐陽詹撰并書其文辭不工而字法¶
<pb:KR2n0012_WYG_008-9b>¶
不俗故錄之寔之事跡亦無足紀也(右集本/)¶
　　又¶
詹之文為韓退之所稱遂傳於世然其不幸早死故其¶
傳者不多刻石之文秪有此與福州佛記耳尤可惜也¶
(右真蹟/)¶
　　唐石洪鍾山林下集序(貞元二十年/)¶
右鍾山林下集序者石洪為浮圖總悟作也石洪為處¶
士而名重當(集本/作一)時者以常為韓退之稱道也唐世號¶
<pb:KR2n0012_WYG_008-10a>¶
處士者為不少矣洪終始無佗可稱於人者而至今其¶
名獨在人耳目由韓文盛行於時也而洪之所為與韓¶
道不同而勢不相容也然韓常歎籍湜軰叛已而不絶¶
之也豈諸子駁雜不能入於聖賢之域而韓子(集本有/獨字)¶
區區誨誘思援而出於所溺歟此孔孟之用心也治平¶
元年八月八日書是日上以霖雨不止分命羣臣祈禱¶
余祈於太社既歸而雨遂止某謹記(右真蹟/)¶
　　唐房太尉遺愛碑隂記(元和六年同是/石洪撰附此)¶
<pb:KR2n0012_WYG_008-10b>¶
石洪文字罕見於後世故特錄之(右見綿/本拾遺)¶
　　唐賀蘭夫人墓誌(貞元七年/)¶
右賀蘭夫人墓誌唐陸贄撰或云贄書也題曰祕書監¶
陸公夫人墓誌銘而贄自稱姪曽孫此石在常州(一有/陸監)¶
(名齊望/五字)　(右集本/)¶
　　唐陸文學傳(咸通十五年/)¶
右陸文學傳鴻漸自撰茶之見前史盖自魏晉以來有¶
之而後世言茶者必本陸鴻漸盖為茶著書自其始也¶
<pb:KR2n0012_WYG_008-11a>¶
至今俚俗賣茶肆中嘗置一甆偶人於竈側云此號陸¶
鴻漸鴻漸以茶自名於世久矣考其傳著書頗多曰君¶
臣契三卷源解三十卷江表四姓譜十卷南北人物志¶
十卷呉興厯官記三卷潮州刺史記一卷茶經三卷占¶
夣三卷其多如此豈止茶經而已哉然其他書皆不傳¶
(右集本/)¶
　　唐辨正禪師塔院記(貞元中/)¶
右辨正禪師塔院記徐峴書誠能行筆而少意思也往¶
<pb:KR2n0012_WYG_008-11b>¶
時石曼卿屢稱峴書曼卿多得顔柳筆其書與峴不類¶
而逺過之不知何故喜峴書也余當曼卿在時猶未見¶
峴書但聞其所稱曼卿歿已久始得此書遂錄之爾(右/)¶
(真蹟/)¶
　　唐韓退之盤谷詩序(貞元中/)¶
右韓退之送李愿歸盤谷序盤谷在孟州濟源縣貞元¶
中縣令刻石於其側令姓崔其名浹今已磨滅其後書¶
云昌黎韓氏知名士也當時退之官尚未顯其道未為¶
<pb:KR2n0012_WYG_008-12a>¶
當世所宗師故但云知名士也然當時送愿者為不少¶
而獨刻此序盖其文章已重於時也以余家集本校之¶
或小不同疑刻石誤集本世已大行刻石乃當時物存¶
之以為佳翫爾其小失不足較也(右真蹟/)¶
　　唐韓退之題名(元和四年已下七篇皆韓文/公撰故不與别碑嵗月為叙)¶
右韓退之題名二皆在洛陽其一在嵩山天封宫石柱¶
上刻之(集本有記龍潭/遇雷事六字)天聖中余為西京留守推官與¶
梅聖俞遊嵩山入天封宫裵回柱下而去遂登山頂至¶
<pb:KR2n0012_WYG_008-12b>¶
武后封禪處有石記戒人逰龍潭者毋妄語笑以黷神¶
龍龍怒則有雷恐因念退之記遇雷意其有所試也其¶
一在福先寺塔下當時所見墨蹟不知其後何人模刻¶
於石也治平元年三月二十二日書(右真蹟/)¶
　　唐田𢎞正家廟碑(元和八年/)¶
右田𢎞正家廟碑昌黎先生撰余家所藏書萬卷惟昌¶
黎集是余為進士時所有最為舊物自天聖以來古學¶
漸盛學者多讀韓文而患集本訛舛惟余家本屢更校¶
<pb:KR2n0012_WYG_008-13a>¶
正時人共傳號為善本及後集錄古文得韓文之刻石¶
者如羅池神黄陵廟碑之類以校(集本有余/家二字)集本舛繆¶
猶多若田𢎞正碑則又尤甚盖由諸本不同往往妄加¶
改易(集本有/今字)以碑校集印本與刻石多同當以為正(九/字)¶
(集本作初未必誤多/為校讐者妄改之)乃知文字之傳久而轉失其真者¶
多矣則校讐之際决於取捨不可不慎也¶
　印本云銜訓事嗣朝夕不怠往時用他本改云銜訓¶
　嗣事今碑文云銜訓事嗣與印本同知其妄改也¶
<pb:KR2n0012_WYG_008-13b>¶
　印本云以䧏命書用他本改為䧏以命書今碑文云¶
　以䧏命書與印本同知為妄改也¶
　印本云奉我天明用他本改云奉我王明今碑文云¶
　奉我天明與印本同知為妄改也此類甚多略舉三¶
　事要知改字當慎也　治平元年三月八日書(右真/蹟)¶
　　唐韓退之南海神廟碑(元和十五年/)¶
右韓退之南海神廟碑陳諫書以余家舊藏集本校之¶
皆同惟集本云蜿蜿蜒蜒而碑為(集本/作云)蜿蜿虵虵小異¶
<pb:KR2n0012_WYG_008-14a>¶
當以碑為正今世所行昌黎集類多訛舛惟南海碑不¶
舛者以此刻石人家多有故也其妄意(集本無/此字)改易者¶
頗多亦賴刻石為正也治平元年七月二十日書(右真/蹟)¶
　　唐韓退之羅池廟碑(長慶中/)¶
右羅池廟碑尚書吏部侍郎韓退之撰中書舎人史館¶
修撰沈傳師書碑後題云長慶元年正月建按穆宗實¶
錄長慶二年二月傳師自尚書兵部郎中翰林學士罷¶
為中書舍人史館修撰其九月韓自兵部侍郎遷吏部¶
<pb:KR2n0012_WYG_008-14b>¶
(集本有然則據建碑時韓未/為吏部沈亦未為舍人字)碑言柳侯死後三年廟成¶
明年韓為柳人書羅池事子厚以元和十四年卒至(集/本)¶
(有後三/年字)韓作碑時當是長慶三年考二君官與此碑亦¶
同但不應在元年正月盖後人傳模者(二十三字集本/作則二君官當)¶
(與此碑同其書元/年正月盖𫝊模者)誤刻之爾今世傳昌黎先生集載此¶
碑文多同惟集本以歩有新船為渉荔子丹兮蕉黄蕉¶
下加子(二十五字集本作此文與碑多同惟集本云渉/有新船而碑以渉為歩茘子丹兮蕉子黄碑蕉)¶
(下無/子字)當以碑為是而碑云春與猿吟而(集本/作兮)秋鶴與飛¶
<pb:KR2n0012_WYG_008-15a>¶
則疑碑之誤也嘉祐八年六月二日書(右真蹟/)¶
　　唐韓退之黄陵廟碑(長慶元年/)¶
右韓退之黄陵廟碑沈傳師書昌黎(二字集/本作韓)集今大行¶
於世而患本不真余家所藏最號善本世多取以為正¶
然時時得刻石校之猶不勝其舛繆是知刻石之文可¶
貴也不獨為翫好而已黄陵碑以家本校之不同者二¶
十餘事如家本言䧏小君為夫人而碑云䧏小水之類¶
皆當以碑為正也嘉祐八年十月十八日書(右真蹟/)¶
<pb:KR2n0012_WYG_008-15b>¶
　　唐胡良公碑(長慶三年/)¶
右胡良公碑韓退之撰良公者名珦韓之門人張籍妻¶
父也今以碑校余家所藏昌黎集本號為最精者文字¶
猶多不同皆當以碑為正兹不復紀碑云珦子逞迺巡¶
遇述遷造而集本無巡他流俗所傳本(集本有/又字)有云遇¶
或為巡者皆非(集本有/也字)當以碑為正治平九年七月晦¶
日書(右真蹟/)¶
　　唐韓文公與顛師書(嵗月未詳/)¶
<pb:KR2n0012_WYG_008-16a>¶
右韓文公與顛師書世所罕傳余以集錄古文其求之¶
既勤且博(七字集本只/作其求之博)盖久而後獲其以易(集本無/此字)繋¶
辭為大傳謂著山林與著城郭無異等語宜為退之之¶
言其後書吏部侍郎潮州刺史則非也盖退之自刑部¶
侍郎貶潮州後移袁州召為國子祭酒遷兵部侍郎久¶
之始遷吏部而流俗相傳但知為韓吏部爾顛師遺記¶
雖云長慶中立盖并韓書皆國初重刻故繆為附益爾¶
治平元年三月十三日書(右真蹟/)¶
<pb:KR2n0012_WYG_008-16b>¶
　　唐高閑草書(嵗月未詳/)¶
高閑草書審如此則韓子之言為實錄矣廬陵歐陽修¶
(右見綿本别/集二十三卷)¶
　　唐武侯碑隂記(開成二年/)¶
右武侯碑隂記崔備撰唐劍南西川節度使武元衡及¶
其将佐題名者二十九人楊嗣復再題及其僚屬又六¶
人并嗣復汝士詩两者合為一卷唐諸方鎮以辟士相¶
高故當時布衣韋帯之士或行著鄉閭或名聞場屋者¶
<pb:KR2n0012_WYG_008-17a>¶
莫不為方鎮所取至登朝廷位将相為時偉人者亦皆¶
出諸侯之幕如元衡所記裴度柳公綽楊嗣復皆相繼¶
而為本朝名将相亦可謂盛矣哉治平元年初伏休假¶
雨中書(右真蹟/)¶
　　唐盧頊禱聰明山記(永和二年/)¶
右禱聰明山記盧頊撰乃盧從史禱山神之記也閲從¶
史官屬題名見孔戡與烏重𦙍俱列於後而感(集本/作覽)韓¶
退之記戡事云戡屢諌從史不聼卒為重𦙍所縳掩卷¶
<pb:KR2n0012_WYG_008-17b>¶
歎息者久之嗚呼禍福成敗之理甚明而先事而言則¶
罕見從事至而言則不及矣自古敗亂之國未始不如¶
此也(右真蹟/)¶
　　唐侯喜復黄陂記(嵗月見本文/)¶
右復黄陂記唐侯喜撰黄陂在汝州汝州有三十六陂¶
黄陂最大溉田千頃始作於隋記云至貞元辛未刺史¶
盧䖍始復之辛未貞元七年也碑元和三年建喜之文¶
辭嘗為韓退之所稱而世罕傳者余之所得此碑而已¶
<pb:KR2n0012_WYG_008-18a>¶
(右集本/)¶
　　又¶
昌黎先生甚稱侯喜其文罕傳於今余之所見止此一¶
篇爾(右真蹟/)¶
　　唐柳宗元般舟和尚碑(元和三年/)¶
右般舟和尚碑柳宗元撰并書子厚所書碑世頗多有¶
書既非工而字畫多不同疑喜子厚者竊借其名以為¶
重子厚與退之皆以文章知名一時而後世稱為韓柳¶
<pb:KR2n0012_WYG_008-18b>¶
者盖流俗之相傳也其為道不同猶夷夏也然退之於¶
文章每極稱子厚者豈以其名竝顯於世不欲有所貶¶
毁以避争名之嫌而其為道不同雖不言顧後世當自¶
知歟不然退之以力排釋老為己任於子厚不得無言¶
也治平元年三月二十二日書(右真蹟/)¶
　　唐南嶽彌陁和尚碑(元和五年/)¶
右南嶽彌陁和尚碑柳宗元撰并書自唐以來言文章¶
者惟韓柳柳豈韓之徒哉真韓門之罪人也盖世俗不¶
<pb:KR2n0012_WYG_008-19a>¶
知其所學之非第以當時軰流言之爾今余又多錄其¶
文懼益後人之惑也故書以見余意(右集本/)¶
　　唐元稹修桐栢宫碑(大和四年/)¶
右唐元稹撰文并書其題云修桐栢宫碑又其文以四¶
言為韻語既牽聲韻有述事不能詳者則自為注以觧¶
之為文自注非作者之法且碑者石柱爾古者刻石為¶
碑謂之碑銘碑文之類可也後世伐石刻文既非因柱¶
石不宜謂之碑文然習俗相傳理猶可考今特題云修¶
<pb:KR2n0012_WYG_008-19b>¶
桐栢宫碑者甚無謂也此在文章誠為小瑕病前人時¶
有忽略然而後之學者不可不知自漢以來墓碑多題¶
云某人之碑者此乃無害盖目此石為某人之墓柱非¶
謂自題其文目也今稹云修桐栢宫碑則於理何稽也¶
(右集本/)¶
　　唐虞城李令去思頌(元和四年/)¶
右虞城李令去思頌李白撰文王遹篆唐世以書自名¶
者多而小篆之學不(集本/作十)數家自陽冰獨擅後無繼者¶
<pb:KR2n0012_WYG_008-20a>¶
其前惟有碧落碑而不見名氏遹開元天寳時人在陽¶
冰前而相去不逺(集本有亦工/八分四字)然當時不甚知名雖字¶
畫不為工而一時未有及者所書篆字惟有此爾世亦¶
罕傅余以(集本無/此字)集録求(集本無/此字)之勤且博僅得此爾¶
今世以小篆名家如邵不疑楊南仲章友直問之皆云¶
未嘗見也治平元年二月七日書(右真蹟/)¶
　　唐陽公舊隐碣(元和中/)¶
右陽公舊隐碣胡証撰黎煟書李靈省篆額唐世篆法¶
<pb:KR2n0012_WYG_008-20b>¶
自李陽冰後寂然未有顯於當時而能自名家者靈省¶
所書陽公碣筆畫甚可佳既不顯聞於時亦不見於他¶
處以余家所藏之博而見於錄者惟此雖未為絶筆亦¶
可惜哉嗚呼士有負其能而不為人所知者可勝道哉¶
(右真蹟/)¶
　　唐于夐神道碑(元和中/)¶
右于夐神道碑盧景亮撰其文辭雖不甚雅而書事能¶
不沒其實夐之為人如其所書盖篤於信道者也碑云¶
<pb:KR2n0012_WYG_008-21a>¶
司馬遷儒之外五家班固儒之外八流其語雖拙盖言¶
其(集本/作夐)學不駁雜也然則非徒貶去釋老而已自儒術¶
之外餘皆不學爾碑又云其弟可封好釋氏夐每非之¶
夐于頔父也然可封之後不大顯而夐之後甚盛以此¶
見釋氏之教信嚮者未必獲福毁貶者未必有禍也碑¶
言夐篤於孝悌守節安貧不可動以勢利其所履如此¶
足以興其後世矣治平元年八月十一日書(右真蹟/)¶
　　唐昭懿公主碑(元和中/)¶
<pb:KR2n0012_WYG_008-21b>¶
右昭懿公主碑孟簡撰皇甫鏄書公主代宗女也號昇¶
平公主嫁郭氏公主之號自漢以來始有謂天子之女¶
禮不自主婚(集本/作壻)以公主之因以為名爾後世號某國¶
公主者雖實不以國公為主而名猶不失其義唐世始¶
别擇佳名以加之如昇平之類是也已失其本義矣今¶
此碑乃云諱昇平公主字昇平公主(集本無/此五字)斯莫可曉¶
也治平元年八月八日書(右真蹟/)¶
　　唐李光進碑(元和中/)¶
<pb:KR2n0012_WYG_008-22a>¶
右李光進碑楊炎撰韓秀實書唐有两李光進其一光¶
顔之兄其一光弼之兄弟也此碑乃光弼弟也唐史書¶
此两人事多誤新書各為傳以附顔弼遂得其正(右集/本)¶
西墉記(元附三/十一)¶
禹廟碑(元第九/十七)¶
崇徽公主手痕詩(元第三百/六十八)¶
懐素法帖(元第九/百十六)¶
重摹呉季子墓銘(元第二百/五十一)已有本(一作自/有真本)未嘗過呉¶
<pb:KR2n0012_WYG_008-22b>¶
(一作無過/呉之理)其名傳之久(一作其/傳也久)嘉祐八年五月晦日書¶
(一有此/九字)¶
海濤誌(元第/九百)誌(一作志/篇内同)治平元年七月二十日書(一有/此十)¶
(字/)¶
鹽宗神祠記(元第九百/六十九)故唐(一無/故字)官遂(一無/官字)為然(一作/利)¶
不獨為傳記正訛繆亦可為朝廷决疑議也(一作為傳/記正訛繆)¶
(多矣為朝廷决有/司疑議獨斯記爾)治平元年八月十二日書(一有此/十字)¶
鴈門王田氏神道碑(元無/卷第)¶
<pb:KR2n0012_WYG_008-23a>¶
李憕碑(元第四百/六十九)而又(一作/乂两)六人(一作/子)孩提(一作/提孩)衆孫¶
(此下一/有提字)升堂之慶(一作升/堂之愛)治平元年三月二十三日書¶
(一有此/十一字)¶
甘棠館題(名元第四/  百二)治平元年清明前一日書(一有此/十字)¶
汾陽王廟碑(元第九百/二十九)治平甲辰七月十三日以服藥¶
家居書(一有此/十五字)¶
郭忠武公将佐略(元第八百五/至八百六)謀謨(一作/謨謀)¶
濟瀆廟祭噐銘(元第/八百)所記(一作/聞)¶
<pb:KR2n0012_WYG_008-23b>¶
神女廟詩(元第一百/四十三)嘉祐八年十一月十四日書(一有/此十)¶
(字/)¶
馬寔墓誌銘(元第/九十)同前¶
鍾山林下集序(元第九百/八十九)而洪(一無/而字)¶
房太尉遺愛碑隂記(元第四/百三)¶
賀蘭夫人墓誌(元第三/十二)¶
陸文學傳(元第五百/四十七)茶之(此下一/有載字)號陸鴻漸(此下一有/至飲茶客)¶
(稀則烹茶沃之云/可祝利市十五字)鴻漸以茶(四字上一/有盖字)考其(此下一/有自字)潮¶
<pb:KR2n0012_WYG_008-24a>¶
州(一作/湖州)其(多/)如此(一無此/四字)不傳(此下一有獨茶經著於/世宜其自傳於此名也)¶
(治平九年七月二/十日書二十四字)¶
　又别本右陸文學傳題云自傳而曰名羽字鴻漸或¶
　云名鴻漸字羽未知孰是然則豈其自傳也茶載前¶
　史自魏晉以來有之而後世言茶者必本鴻漸盖為¶
　茶著書自羽始也至今俚俗賣茶肆中多置一甆偶¶
　人云是陸鴻漸至飲茶客稀則以茶沃此偶人祝其¶
　利市其以茶自名久矣而此傳載羽所著書頗多云¶
<pb:KR2n0012_WYG_008-24b>¶
　君臣契三卷源解三十卷江表四姓譜十卷南北人¶
　物志十卷呉興厯官記三卷湖州刺史記一卷茶經¶
　三卷占夣三卷豈止茶經而已也然他書皆不傳獨¶
　茶經著於世爾¶
辨正禪師塔院記(元第二百/六十二)徐峴(此下一/有所字)柳筆(此下一/有法字)¶
盤谷詩序(元第三百/八十九)當時(一作/盖時)世㔾(一作/既㔾)治平元年中¶
元日書(一有此/八字)¶
韓退之題名(元第四/百七十)記遇(一無/記字)試也(試一/作誠)¶
<pb:KR2n0012_WYG_008-25a>¶
田𢎞正家廟碑(元第三百/七十六)尤甚(此下一/有焉字)知其(一作/為)為(一/作)¶
(云/)¶
南海神廟碑(元第八百/九十二)¶
羅池廟碑(元第五/十七)碑言(一作/云)荔子(一作/枝)加子(一作/葉)¶
黄陵廟碑(元第四/十五)餘事(二字一/作字)本言(一作/云)¶
胡良公碑(元第七/百二十)¶
韓文公與顛師書(元第三百/一十五)¶
高閑草書(元無/卷第)草書(一無/草字)¶
<pb:KR2n0012_WYG_008-25b>¶
武侯碑隂記(元第八百/七十五)¶
禱聰明山記(元第五百/八十六)¶
復黄陂記(元無/卷第)　又(一作祭樊仲文復黄陂記附/元第八百九十五)¶
般舟和尚碑(元第四百/六十二)¶
彌陁和尚碑(元第一百/一十二)惟韓(一作/稱韓)今余(一無/余字)其文(一作/書)¶
修桐栢宫碑(元第一/百一十)為碑(一作/於碑)¶
虞城李令去思頌(元第三/百八)¶
陽公舊隠碣(元第五百/七十三)當世(一作/時)¶
<pb:KR2n0012_WYG_008-26a>¶
于夐神道碑(元第九百/六十八)¶
昭懿公主碑(元第九/百八)義矣(一無/矣字)¶
李光進碑(元第七百/六十三)兄弟(一無/兄字)治平元年夏至日書(一/有)¶
(此八/字)¶
　¶
　¶
　¶
　¶
<pb:KR2n0012_WYG_008-26b>¶
　¶
　¶
　¶
　¶
　¶
　¶
　¶
　集古錄卷八¶
