# -*- mode: mandoku-view; -*-
#+TITLE: 集古錄
#+DATE: 2015-08-24 22:54:08.357639
#+PROPERTY: ID KR2n0012
#+PROPERTY: BASEEDITION WYG    
#+PROPERTY: JUAN 卷九
<pb:KR2n0012_WYG_009-1a>¶
欽定四庫全書¶
　集古錄卷九¶
　　　　　　　　　　　　宋　歐陽修　撰¶
　　唐樊宗師絳守居園池記(長慶三年/)¶
右絳守居園池記唐樊宗師撰或云此石宗師自書嗚¶
呼元和之際文章之盛極矣其怪竒至於如此(右集本/)¶
　　唐張九齡碑(長慶三年/)¶
右張九齡碑按唐書列傳所載大節多同而時時小異¶
<pb:KR2n0012_WYG_009-1b>¶
傳云夀六十八而碑云六十三傳自左補闕改司勲員¶
外郎而碑云遷禮部傳言(集本/作云)張説卒召為祕書少監¶
集賢院學士知院事碑云副知至後作相遷中書令始¶
云知院事其載張守珪請誅安祿山事(集本無/此字)傳云九¶
齡判守珪状碑云守珪所請留中不行而公以状諌然¶
其為語則略同碑長慶中立而公薨在開元二十八年¶
至長慶三年實八十四年所傳或有同異而至於年夀¶
官爵其子孫宜不繆當以碑為是也治平元年二月十¶
<pb:KR2n0012_WYG_009-2a>¶
日書(右真蹟/)¶
　　唐田布碑(長慶四年/)¶
右田布碑庾承宣撰布之事壮矣承宣不能發於文也¶
盖其力不足爾布之風烈非得左丘明司馬遷筆不能¶
書也故士有不顧其死以成後世之名者(集本有/猶字)有幸¶
不幸(集本有/焉字)各視其所遭如何爾今有道史漢時事者¶
其人偉然甚著而市児俚嫗猶能道之自魏晉以下不¶
為無人而其顯赫不及於前者無左丘明司馬遷之筆¶
<pb:KR2n0012_WYG_009-2b>¶
以起其文也治平甲辰秋社日書(右真蹟/)¶
　　唐沈傳師游道林嶽麓寺詩(長慶中/)¶
右嶽麓寺詩沈傳師撰并書題云酬唐侍御姚員外而¶
二人之詩不見不知為何人也獨此詩以字畫傳於世¶
而詩亦自佳傳師書非一體此尤放逸可愛也(右集本/)¶
　　唐崔能神道碑(長慶三年/)¶
右崔能神道碑李宗閔撰能弟從書碑云拜御史中丞¶
持節觀察黔中仍賜紫衣金印按唐世無賜金印者官¶
<pb:KR2n0012_WYG_009-3a>¶
制古今(集本作古/今官制)沿革不同而其名號尚或相襲自漢¶
以來有銀青金紫之號當時所謂青紫者綬也金銀者¶
乃其所佩印章爾綬所以繋印者也後世官不佩印此¶
名虚設矣隋唐以來有隨身魚而青紫為服色所謂金¶
紫者乃服紫衣而佩金魚爾宗閔謂賜金印者繆也今¶
世自以賜緋銀魚袋賜紫金魚袋結入官銜(集本有/矣字)而¶
(集本作/今有)階至金紫光祿大夫者遂於結銜去賜紫金魚¶
袋皆流俗相承不復討(集本/作計)正久矣故因宗閔之失并¶
<pb:KR2n0012_WYG_009-3b>¶
記之治平元年七月二十日書(右真蹟/)¶
　　唐李徳裕茅山三像記(寳厯二年/)¶
右茅山三像記李徳裕撰徳裕自號上清𤣥都大洞三¶
景弟子上為九廟聖主次為七代先靈下為一切含識¶
敬造老君孔子尹真人像三軀此固俚巷庸鄙人之所¶
常為徳裕為之有不足怪然以孔子與老君為伍而又¶
居其下此豈止徳裕之獨可罪耶今史記載孔子問禮¶
於老&KR2157;(集本作/𥅆下同)&KR2157;戒孔子去其驕(集本/作驕)氣多慾而孔子¶
<pb:KR2n0012_WYG_009-4a>¶
歎其道(集本無/此字)猶龍之語著于(集本/作於)耳目自漢以來學¶
者未有以為非者豈止徳裕之罪哉治平元年八月八¶
日書(右真蹟/)¶
　　唐李徳裕平泉草木記(開成五年/)¶
　　　(已下三篇同是李衛公撰/故不與别碑嵗月為叙)¶
右平泉草木記李徳裕撰余嘗讀鬼谷子書見其馳説¶
諸侯之國必視其為人材性賢愚剛柔緩急而因其好¶
惡喜懼憂樂而捭闔之陽開隂塞變化無窮顧天下諸¶
<pb:KR2n0012_WYG_009-4b>¶
侯無不在其術中者惟不見其所好者不可得其説也¶
以此知君子宜慎其所好盖泊然無欲而禍福不能動¶
亦利害不能誘此鬼谷之術所不能為者聖賢之高致¶
也其次簡其所欲不溺於所好斯可矣若徳裕者處富¶
貴招權利而好竒貪得之心不已至或疲弊精神於草¶
木斯其所以敗也其遺戒有云壊一草一木者非吾子¶
孫此又近乎愚矣(右集本/)¶
　　唐李文饒平泉山居詩(開成五年/)¶
<pb:KR2n0012_WYG_009-5a>¶
讀山居詩見文饒夣寐不忘於平泉而終不得少償其¶
志者人事固多如此也余聞釋子有云出家是大丈夫¶
事盖勇决者人之所難也而文饒詩亦云自是功高臨¶
盡處禍來名滅不由人者誠哉是言也熈寧壬子正月¶
二十九日書(右真蹟/)¶
　　唐李徳裕大孤山賦(會昌五年/)¶
賛皇文辭甚可愛也其所及禍或責其不能自免然古¶
今聰明賢智之士不能免者多矣豈獨斯人也歟(右集/本)¶
<pb:KR2n0012_WYG_009-5b>¶
　　唐大孤山賦(嵗月未詳/)¶
右字畫頗佳而傷於柔媚世傳□工小篆此豈其筆耶¶
(一作/也)　(右見綿本拾遺/)¶
　　唐辨石鍾山記(大和元年/)¶
右辨石鍾山記并善權寺詩遊靈巖記附覽三子之文¶
皆有幽人之思蹟其風尚想見其人至於書畫亦皆可¶
喜盖自唐以前賢傑之士莫不工於字書其殘篇斷槀¶
為世所寳傳於今者何可勝數彼其事業超然高爽不¶
<pb:KR2n0012_WYG_009-6a>¶
當留情於此小藝豈其習俗承流家為常事抑學者猶¶
有師法而後世媮薄漸趨苟簡久而遂至於廢絶歟今¶
士大夫務以遠自高忽書為不足學往往僅能執筆而¶
間有以書自名者世亦不甚知為貴也至於荒林敗塜¶
時得埋沒之餘皆前世碌碌無名子然其筆畫有法往¶
往今人不及兹甚可歎也石鍾山記字畫在二者間頗¶
為劣而亦不為俗態皆忘憂之佳玩也(右真蹟/)¶
　　唐法華寺詩(大和八年/)¶
<pb:KR2n0012_WYG_009-6b>¶
右法華寺詩唐越州刺史李紳撰其後自序題云大和¶
甲寅嵗逰寺刻詩于壁詳自序所言似紳自書然以端¶
州題名較之字體殊不類甲寅大和八年也(右集本/)¶
　　唐薛苹唱和詩(大和中/)¶
右薛苹唱和詩其間馮宿馮定李紳皆唐顯人靈澈以¶
詩名後世皆人所想見者(集本有而宿元/有詩名六字)然詩皆不及¶
苹豈唱者得於自然和者牽於强作邪(右真蹟/)¶
　　唐僧靈澈詩(元和四年/)¶
<pb:KR2n0012_WYG_009-7a>¶
右靈澈詩云相逢盡道休官去林下何曽見一人世俗¶
相傳以為俚諺慶厯中天章閣待制許元為江淮發運¶
使因修江岸得斯石於池陽江水中始知為靈澈詩也¶
澈以詩稱於唐故其與相唱和者皆當時知名之士包¶
侍郎者佶也徐廣州者浩也代宗時為嶺南節度使(右/)¶
(集本/)¶
　　唐李藏用碑(大和四年/)¶
右李藏用碑王源中撰唐𤣥度書𤣥度以書自名于一¶
<pb:KR2n0012_WYG_009-7b>¶
時其筆法柔弱非復前人之體而流俗妄稱借之爾故¶
存之以俟識者(右真蹟/)¶
　　唐𤣥度十體書(嵗月未詳/)¶
右唐𤣥度十體書前本得於蘇氏後本得於李丕緒少¶
卿丕緒長安人名家子喜收碑文二家之本大體則同¶
而文有得失故竝存之覽者得以自擇焉(右集本/)¶
　　唐鄭澣隂符經序(開成二年/)¶
右隂符經序鄭澣撰柳公權書唐世碑碣顔柳二家書¶
<pb:KR2n0012_WYG_009-8a>¶
最多而筆法往往不同雖其意趣或出於臨時而模勒¶
鐫刻亦有工拙(集本無此/十八字)公權書高重碑余特愛模者¶
不失其真而鋒鋩皆在至(集本有/於字)隂符經序則蔡君謨¶
以為柳書之最精者云善藏筆鋒與余之説正相反然¶
君謨書擅當世其論必精故為誌之治平元年二月六¶
日書(右真蹟/)¶
　　又(已下七篇同是柳誠懸書或/撰故不與别碑嵗月為叙)¶
余自皇祐中得公權所書隂符經序遂求其經云石已¶
<pb:KR2n0012_WYG_009-8b>¶
亡矣常意必有藏于人間者求之十餘年莫可得治平¶
三月有鐫工張景儒忽以此遺余家小吏遽錄之信乎¶
余所謂物常聚於所好也(右真蹟/)¶
　　唐山南西道驛路記(開成四年/)¶
公權書往往以模刻失其真雖然其體骨終在也(右見/綿本)¶
(拾/遺)¶
　　唐何進滔徳政碑(開成五年/)¶
右何進滔徳政碑唐翰林學士承㫖兼侍書柳公權撰¶
<pb:KR2n0012_WYG_009-9a>¶
并書進滔唐書有傳開成五年立其高數丈制度甚閎¶
偉在今河北都轉運使公廨園中(右集本/)¶
　　唐李聼神道碑(開成五年/柳公權書)¶
右李聼神道碑李石撰聼父子為唐名将其勲業昭彰¶
故以碑考傳少所差異而史家當著其大節其㣲時所¶
厯官多不書於體宜然惟其自安州刺史遷神武将軍¶
史不宜略而不書者盖闕也(右集本/)¶
　　唐李石神道碑(會昌三年/)¶
<pb:KR2n0012_WYG_009-9b>¶
右李石碑柳公權書余家集錄顔柳書尤多惟碑石不¶
完者則其字尤佳非字之然也譬夫金玉埋沒於泥滓¶
時時發見其一二則粲然在目特為可喜爾熈寧三年¶
季夏既望書(右真蹟/)¶
　　唐高重碑(㑹昌四年/)¶
右高重碑元裕撰柳公權書唐世碑刻顔柳二公書尤¶
多而字體筆畫往往不同雖其意趣或出於臨時而亦¶
繋於模勒之工拙然其大法則常在也此碑字畫鋒力¶
<pb:KR2n0012_WYG_009-10a>¶
俱完故特為佳矧其墨蹟想宜如何也治平元年正月¶
二十五日書(右真蹟/)¶
　　唐康約言碑(大中七年/)¶
右康約言碑柳公權撰并書約言宦者為河東監軍唐¶
自開元以後職官益濫始有置使之名厯五代迄今多¶
因而不廢世徒知今之使額非古官襲唐舊號而不知¶
皆唐宦者之職(集本有/也字)約言在大和開成間嘗為鴻臚¶
禮賔使又為内外客省使以此見今之使名自樞宻宣¶
<pb:KR2n0012_WYG_009-10b>¶
徽而下皆唐宦官職也又以見鴻臚卿寺亦以宦者為¶
使於其間約言又為宣徽北院副使又見當時南北院¶
宣徽皆有副使也治平甲辰秋社前一日書(右真蹟/)¶
　　唐復東林寺碑(大中十一年/)¶
右唐湖州觀察使崔黯撰柳公權書東林寺會昌中廢¶
之大中初黯為江州刺史而復之黯之文辭甚遒麗可¶
愛而世罕有之(右集本/)¶
　　唐王質神道碑(開成四年/)¶
<pb:KR2n0012_WYG_009-11a>¶
右王質神道碑唐太子賔客劉禹錫撰并書質字華卿¶
王通之後也開成中為宣歙池等州觀察使(右集本/)¶
　　唐會昌投龍文(會昌五年/)¶
右會昌投龍文余修唐本紀至武宗以謂奮然除去浮¶
圖鋭矣而躬受道家之籙服藥以求長年以此知其非¶
明智之不惑者特其好惡有所不同爾及得會昌投龍¶
文見其自稱承道繼𤣥昭明三光弟子南嶽炎上真人¶
則又益以前言為不繆矣盖其所自稱號者與夫所謂¶
<pb:KR2n0012_WYG_009-11b>¶
菩薩戒弟子者亦何以異余嘗謂佛言無生老言不死¶
二者同出於貪信矣會昌之政臨事明果有足過人者¶
至其心有所貪則其所為與庸夫何異治平元年五月¶
五日書(右真蹟/)¶
　　唐俞珣書陳果仁告身并捨宅造寺疏(大中八年/)¶
右陳果仁告身并妻軫靜縁捨宅造寺疏附疏後題云¶
明政二年按隋書煬帝本紀大業十一年十月東海賊¶
帥李子通擁衆渡淮僣稱楚王建元明政則明政二年¶
<pb:KR2n0012_WYG_009-12a>¶
乃大業十二年也唐高祖實錄武徳二年四月隋禦衛¶
将軍陳稜以江都降即以稜為總管九月李子通敗稜¶
陷江都國號呉建元明政則明政二年是武徳三年矣¶
二説不同如此呂夏卿為余言若以大業十二年為子¶
通僣號之二年則江都方亂煬帝安得南幸而唐實錄¶
陳稜事可據則明政二年當為武徳三年也隋書繆矣¶
果仁終始事迹不顯略見於隋書云唐初為隋太僕丞¶
元祐将煬帝已遇弑沈法興果仁共殺祐起兵據江表¶
<pb:KR2n0012_WYG_009-12b>¶
法興自稱總管大司馬錄尚書事承制置百官以果仁¶
為司徒其事止見此爾開元中僧徳宣為果仁記捨宅¶
造寺載其世家頗詳而其功閥官爵嵗月多繆徳宣言¶
中毒以死而宅疏言見屠戮當以宅疏為是徳宣文辭¶
不足錄獨採其世次事蹟終始著之俾覽者覈其真偽¶
而少益於廣聞煬帝本紀高祖實錄皆唐初人所撰而¶
不同如此何哉(右集本/)¶
　　唐圭峯禪師碑(大中九年/)¶
<pb:KR2n0012_WYG_009-13a>¶
右圭峯禪師碑唐相裴休撰并書其文辭事迹無足採¶
而其字法世所重也故錄之云(右集本/)¶
　　唐濠州勸民栽桑勅碑(大中十年/)¶
余得劉莒修兗州文宣王廟碑見大中時中書門下牒¶
又得此碑見大中時勅乃知平章事非署勅之官今世¶
止見中書門下牒便呼為勅惟告身之制僅存焉(右集/本)¶
　　唐閩遷新社記(嵗月見本文/)¶
右閩遷新社記唐濮陽宁撰其辭云大中十年夏六月¶
<pb:KR2n0012_WYG_009-13b>¶
闗西公命遷社于州坤(或作/城)凡築四壇壇社稷其廣倍¶
丈有五尺其高倍尺有五寸主以石壇風師廣丈有五¶
尺高尺有五寸壇雨師廣丈而高尺云文字古雅甚可¶
愛嗚呼唐之禮樂盛矣其遺文有足采焉州縣社稷有¶
主見於此記盖大中時其禮猶在也按唐書楊發自蘇¶
州刺史為福建觀察使至大中十二年遷嶺南節度以¶
嵗月推之闗西公者楊發也(右集本/)¶
　　又¶
<pb:KR2n0012_WYG_009-14a>¶
唐時州縣社稷有主獨此碑見之開元定禮至大中時¶
猶僅存也禮樂廢壊久矣故錄此記以著之(右真蹟/)¶
　　唐令狐楚登白樓賦(咸通二年/)¶
右登白樓賦令狐楚撰白樓在河中至楚子綯為河中¶
節度使乃刻於石綯父子為唐顯人仍世宰相而楚尤¶
以文章見稱世傳綯為文喜以語簡為工常飯僧僧判¶
齋綯於佛前跪爐諦聼而僧倡言曰令狐綯設齋佛知¶
盖以此譏其好簡楚之此賦文無他意而至千有六百¶
<pb:KR2n0012_WYG_009-14b>¶
餘言何其繁也其父子之性相反如此信乎堯朱之善¶
惡異也(右集本/)¶
　　唐百巖大師懐睴碑(嵗月未詳/)¶
右百巖大師懐睴碑權徳輿撰文鄭餘慶書歸登篆額¶
又有别碑令狐楚撰文鄭絪書懐睴者吾不知為何人¶
而彼五君者皆唐世名臣其喜為之傳道如此欲使愚¶
庸之人不信不惑其可得乎民之無知惟上所好惡是¶
從是以君子之所慎者在乎所學楚之文曰大師泥洹¶
<pb:KR2n0012_WYG_009-15a>¶
茶毗之六年余以門下侍郎平章事攝太尉泥洹茶毗¶
是何等語宰相坐廟堂之上而口為斯言(集本有/邪字)臯䕫¶
稷契居堯舜之朝其語言尚書載之矣異乎此也治平¶
元年七月十三日雨中書(右真蹟/)¶
　　唐孔府君神道碑(咸通十二年/)¶
右孔岑父碑鄭絪撰柳知㣲書其碑云有子五人載戣¶
戡戢戵按新唐書宰相世系表岑父六子戵之下又有¶
威表據孔氏譜譜其家所藏碑文鄭絪撰絪自言與孔¶
<pb:KR2n0012_WYG_009-15b>¶
氏有世舊作碑文時戣等尚在然則譜與碑文皆不應¶
有失而不同者何也余所集錄與史傳不同者多其功¶
過難以碑碣為正者銘誌所稱有褒有諱疑其不實至¶
於世系子孫官封名字無情増損故每據碑以正史惟¶
岑父碑文及其家譜二者皆為可據故竝存之以俟來¶
者治平元年三月二十二日侍上御崇政疎決繋囚退¶
遂家居謝客因書(右真蹟/)¶
　　唐白敏中碑(咸通三年/)¶
<pb:KR2n0012_WYG_009-16a>¶
右白敏中碑畢誠撰其事與唐書列傳多同而傳載敏¶
中碑李徳裕薦進以獲用及徳裕貶詆之甚力以此為¶
甚惡而碑云會昌中徳裕起刑獄陷五宰相竄之嶺外¶
公承是之後一年寃者皆復其位以此為能其為毁譽¶
難信盖如此故余於碑誌惟取其世次官夀鄉里為正¶
至於功過善惡未嘗為據者以此也碑又言桑道茂事¶
云桑道慕不知孰是治平元年七月二十日書(右真蹟/)¶
　　唐于僧翰尊勝經(咸通五年/)¶
<pb:KR2n0012_WYG_009-16b>¶
右尊勝經于僧翰書僧翰筆畫雖遒勁然失分𨽻之法¶
逺矣所以錄者亦自成一家而為流俗所貴故聊著(集/本)¶
(作/述)之庻知博采之不遺爾(右真蹟/)¶
　　唐張将軍新廟記(龍紀元年/)¶
右張将軍新廟記李巨川撰唐彦謙書張魯事史傳詳¶
矣巨川文辭匪工所錄者彦謙書爾彦謙書頗知名於¶
世故略存其筆蹟也(右集本/)¶
　　唐王重榮徳政碑(中和四年同是/唐彦謙書附此)¶
<pb:KR2n0012_WYG_009-17a>¶
右王重榮徳政碑歸仁澤撰唐彦謙書重榮當唐之末¶
再逐其帥遂據河中雖破黄巢平朱玟之叛有功於一¶
時而阻兵召亂為唐患者多矣碑文辭非工而事實無¶
可采所以錄者俾世知求名莫如自修善譽不能掩惡¶
也考重榮之碑豈不欲垂美名於千載而其惡終暴於¶
(集本/作于)後世者毁譽善惡不可誣故也彦謙以詩知名而¶
詩鄙俚字畫不甚工皆非余所取也治平元年清明前¶
一日書(右真蹟/)¶
<pb:KR2n0012_WYG_009-17b>¶
　　唐磻(集本/作盤)溪廟記(咸通二年/)¶
右磻溪廟記張翔撰高駢書駢為將嘗立戰功威惠著¶
於蠻蜀筆研固非其所事然書雖非工字亦不俗盖其¶
明爽豪儁終異庸人至其惑妖人呂用之諸葛殷等信¶
其左道以冀長年乃騎木鶴而習凌虚僊去之勢此至¶
愚下品皆知為可笑而駢為之惟恐不至者何哉盖其¶
貪心已動(集本/作薫)於内故邪説可誘於外内貪外誘則其¶
何所(集本増有/而二字)不為哉(右真蹟/)¶
<pb:KR2n0012_WYG_009-18a>¶
　　唐梁公儒碑(天祐中/)¶
右梁公儒碑于廣撰王説書公儒者世為成徳軍将公¶
儒當王鎔時為冀州刺史以卒其碑首題云唐故成徳¶
軍内中門樞宻使特進檢校太保使持節冀州諸軍事¶
冀州刺史團練守促等使軍器作坊使其餘所領事職¶
甚多皆當時方鎮常事不足書惟樞宻使唐之末年内¶
官之職其後方鎮遂亦僣置於此見之軍器作坊五代¶
之際號内諸司使皆朝廷官然不見其始置(集本有/之字)時¶
<pb:KR2n0012_WYG_009-18b>¶
而今見於此豈方鎮之職朝廷因而用之耶将方鎮之¶
盛亦僣置也公儒事迹無所取特以此錄之治平元年¶
五月十八日書(右真蹟/)¶
　　唐花林宴别記(嵗月未詳/)¶
右花林宴别記唐竇常撰花林寺在滁州全椒縣余在¶
滁陽遣推官陳銧以事至縣見寺旁石澗岸土崩出石¶
崖隠隠有字亟命模得之(右集本/)¶
　　唐陽武復縣記(真元十九年/)¶
<pb:KR2n0012_WYG_009-19a>¶
唐衢文世罕傳者余家集錄千卷唐賢之文十居七八¶
而衢文秪獲此爾然其氣格不俗亦足佳也(右真蹟/)¶
　　唐崔敬嗣碑(景龍二年/)¶
右唐崔敬嗣碑胡皓撰郭謙光書崔氏為唐名族而敬¶
嗣不顯皓為昭文館學士然亦無聞(三字集/本作觀)其事實文¶
辭不足多采而余錄之者以謙光書也其字畫筆法不¶
減韓蔡李史四家而名獨不著此余屢以為歎也治平¶
元年七月三十日(右真蹟/)¶
<pb:KR2n0012_WYG_009-19b>¶
　　唐潤州陁羅尼經幢(嵗月未詳/)¶
右陁羅尼經幢今在潤州寳墨亭中唐雲陽野夫王奐¶
之書字畫頗為世俗所重故錄之以備廣採(右集本/)¶
　　唐䕫州都督府記(㑹昌五年/)¶
余嘗謂唐世人人工書故其名堙沒者不可勝數每與¶
君謨歎息于斯也如具靈該繆師愈今人尚不知其姓¶
名况其書乎余以集錄之博僅各得其一爾(右見綿/本拾遺)¶
　　唐鄭權碑(寳厯二年/)¶
<pb:KR2n0012_WYG_009-20a>¶
右姚向書筆力精勁雖唐人工於書者多而及此者亦¶
少惜其不傳於世而今人莫有知者惟余以集錄之博¶
得此而已熈寧辛亥孟夏清心堂書(右見綿/本拾遺)¶
　　唐玉蘂詩(沈傳師李徳裕唱和/嵗月未詳)¶
惠泉在今荆門軍余貶夷陵道荆門裵回泉上得二子¶
之詩佳其詞翰遂錄之逮今盖三十年矣嘉祐八年十¶
一月二十日書(右見綿/本拾遺)¶
　　唐人書楊公史傳記(嵗月未詳/)¶
<pb:KR2n0012_WYG_009-20b>¶
右楊公史傳記文字訛缺原作者之意所以刻之金石¶
者欲為公不朽計也碑無年月不知何時然其字畫之¶
法迺唐人所書爾今纔幾時而磨滅若此然則金石果¶
能傳不朽邪楊公之所以不朽者(八字集本作楊公者/震也其所不朽者)¶
果待金石之傳邪凡物有形必有終弊自古聖賢之傳¶
也非皆託於物固能無窮也迺知為善之堅堅於金石¶
也(集本無/也字)嘉祐八年十一月二十日書(右真蹟/)¶
　　唐放生池碑(天寳十年/)¶
<pb:KR2n0012_WYG_009-21a>¶
右放生池碑不著書撰人名氏放生池唐世處處有之¶
王者仁澤及於草木昆蟲使一物必遂其生而不為私¶
惠也惟天地生萬物所以資於人(集本有/也字)然代天而治¶
物者常為之節使其足用而取之不過故(集本/作萬)物得遂¶
其生而不夭三代之政如斯而已易大傳曰庖犧氏之¶
王也能通神明之徳以類萬物之情作結繩而為網罟¶
以佃以漁盖言其始教民取物資生而為萬世之利此¶
所以為聖人也浮圖氏之説乃謂殺物者有罪而放生¶
<pb:KR2n0012_WYG_009-21b>¶
者得福苟如其言則庖犧氏遂為(集本有人間/之聖人五字)地下之¶
罪人矣治平元年八月十日書(右真蹟/)¶
綘守居園池記(元第/八十)¶
張九齡碑(元分作/上下卷)¶
卷上(第三/百六)徐浩結衘云廣州刺史持節充嶺南節度當¶
云廣州刺史(豫章石本卷末/有此二十二字)¶
卷下(第三/百七)同異(一作/異同)¶
唐田布碑(元第八百/四十二)¶
<pb:KR2n0012_WYG_009-22a>¶
道林嶽麓詩(元第一百/一十六)¶
崔能神道碑(元第八百/八十三)官不(一無/官字)¶
茅山三像記(元第九/百九十)老君(一作/子)¶
平泉草木記(元第五百/二十九)無窮(此下一/有故字)其利(一無/其字)其次(一/作)¶
(然/則)可矣(二字上一/有亦字)有云(一無/有字)非吾(一作/其)治平元年七月¶
二十四日書中書東㕔後閣書(一有此/十七字)¶
　又别本¶
　右平泉山居草木記李徳裕撰余嘗讀鬼谷子書見¶
<pb:KR2n0012_WYG_009-22b>¶
　其馳說諸侯之國常視其人賢愚材性剛柔緩急而¶
　因其好惡喜懼憂樂而捭闔之陽開隂閉變化無窮¶
　顧天下諸侯無不在其術中者惟不見其所好者不¶
　可得而說也以此知君子宜慎其所好泊然無欲而¶
　禍福不能動利害不能誘此鬼谷之術所不能為者¶
　也是聖賢之所難也¶
平泉山居詩(元附五百/三十九)¶
大孤山賦(元第二百/一十九)¶
<pb:KR2n0012_WYG_009-23a>¶
辨石鍾山記(元第三/百二)見其(此下一/有為字)以逺(此下一/有業字)前世(一/作)¶
(當/世)治平元年二月六日書(一有此/九字)¶
法華寺詩(元第一/百七)¶
薛苹唱和詩(元第三百/一十四)其間(一無此/二字)名後世(一無/後字)和者¶
(二字上/有两字)¶
靈澈詩(元第一/百八)相唱和者(四字/作逰)一郎者(一無/者字)州者(一無/者字)¶
代宗(二字上一/有浩字)¶
李藏用碑(元第三百/七十)¶
<pb:KR2n0012_WYG_009-23b>¶
唐𤣥度十體書(元第四百/八十四)文有(一作/互有)嘉祐癸卯七月二¶
十五日書(一有此/十一字)¶
隂符經序(元第一百/九十九)¶
山南西道驛路記(元第一百/二十七)¶
何進滔徳政碑(元第二十二/至二十七)¶
李聼神道碑(元第七百/一十七)治平元年七月三十日書(一有/此十)¶
(字/)¶
李石神道碑(元第四百/一十三)¶
<pb:KR2n0012_WYG_009-24a>¶
高重碑(元第二百/八十九)¶
康約言碑(元第八百/二十三)¶
復東林寺碑(元第三/百十一)¶
王質神道碑(元無/卷第)¶
會昌投龍文(元第六百/五十七)¶
陳果仁告身并捨宅造寺疏(元第五百/八十七)¶
子通(為一/作乃)終始(一無此/二字)沈法興(此下一/有與字)嘉祐八年嵗在¶
癸卯八月十一日書(一有此/十四字)¶
<pb:KR2n0012_WYG_009-24b>¶
圭峯禪師碑(元第六/十九)¶
濠州勸民栽桑勅碑(元第一百/七十二)¶
　又别本(一作勸/農碑)¶
　皇祐元年春余自楊移潁舟過濠梁得此碑於今樞¶
　宻使張公昪唐之制勅之文今不復見盖官失其職¶
　久矣此大中時勅也尚可見其遺制焉¶
閩遷新社記(元第五/十五)¶
登白楼賦(元第九百/四十五)好簡(此下一/有也字)治平元年八月八日¶
<pb:KR2n0012_WYG_009-25a>¶
祈晴于太社晨歸遂書(一有此/十七字)¶
百巖大師碑(元第九百/二十八)¶
孔府君神道碑(元第四百/六十三)世繫(一作/系)¶
白敏中碑(元第六百/六十六)薦進(一作/廌進)十日(此下一/有書字)¶
于僧翰尊勝經(元第三/百十三)¶
張将軍新廟記(元第一百/五十四)書頗知名(書一/作詩)¶
王重榮碑(元第四/百十六)¶
磻溪廟記(元第九百/三十五)凌虛(一作/雲)治平元年中秋日書(一/省)¶
<pb:KR2n0012_WYG_009-25b>¶
(此/字)¶
梁公儒碑(元第七百/三十七)¶
花林宴别記(元無/卷第)¶
陽武復縣記(元第九百/四十九)¶
崔敬嗣碑(元第七百/四十二)¶
陁羅尼經幢(元無/卷第)今在(一作/在今)¶
䕫州都督府記(元第七百/一十四)堙没(一作/埋字)于斯(一作/於斯)¶
鄭權碑(元第七百/六十八)¶
<pb:KR2n0012_WYG_009-26a>¶
玉蘂詩(元第一百六十九惠泉詩附一/作沈𫝊師字文鼎䝉泉詩附)¶
楊公史傳記(元第一/百七十)年月(此下一/有日字)非皆(一作/皆不)二十(此下/一有)¶
(八/字)¶
放生池碑(元第九/百五)能通(一作/以通)¶
　¶
　¶
　¶
　¶
<pb:KR2n0012_WYG_009-26b>¶
　¶
　¶
　¶
　¶
　¶
　¶
　¶
　集古錄卷九¶
